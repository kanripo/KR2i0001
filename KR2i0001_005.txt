# -*- mode: mandoku-view; -*-
#+TITLE: 吴越春秋
#+DATE: 2015-09-10 23:32:58.634076
#+PROPERTY: ID KR2i0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB02n0040-005吴越春秋-卷第五.
<pb:KR2i0001_SBCK_005-1a>¶
吳越春秋夫差内傳第五¶
十一年夫差(初皆切榖梁註同/擅弓註夫音扶差)北伐齊齊使大夫髙氏¶
(時將上軍/當是髙無平)謝吳師曰齊孤立於國倉庫空虚民人¶
離散齊以吳爲彊輔今未往告急而吳見伐請¶
伏國人於郊不敢陳戰爭之辭惟吳哀齊之不¶
濫也吳師卽還(使來復儆師是爲夫差十年十一年也此二年/左傳哀公九年吳子使來儆師伐齊十年吳子)¶
(是二年間吳再伐齊也與傳不合豈十一年吳嘗伐齊齊謝吳師不敢/方謀伐齊而此書於十一年云夫差北伐齊十二年云夫差復北伐齊)¶
(戰至明年復伐乃有艾陵之戰耶)¶
十二年夫差復北伐齊(是爲夫差十二年與此書合史世/左傳哀公十一年公㑹吳子伐齊)¶
<pb:KR2i0001_SBCK_005-1b>¶
(十一年誤也/家乃書之夫差)越王聞之率衆以朝於吳而以重寳¶
厚獻太&KR0535;嚭嚭喜受越之賂愛信越殊甚日夜¶
爲言於吳王王信用嚭之計伍胥大懼曰是棄¶
吾也乃進諫曰越在心腹之病不前除其疾今¶
信浮辭僞詐而貪齊破齊譬由磐石之田無立¶
其苗也願王釋齊而前越不然悔之無及吳王¶
不聽使子胥使於齊通期戰之會子胥謂其子¶
曰我數諫王王不我用今見吳之亡矣汝與吾¶
俱亡亡無爲也乃屬其子於齊鮑氏而還(牧也屬/鮑氏鮑)¶
<pb:KR2i0001_SBCK_005-2a>¶
(氏欲以避吳禍/其子改姓爲王孫)太&KR0535;嚭旣與子胥有𨻶因讒之曰¶
子胥爲強暴力諫願王少厚焉王曰寡人知之¶
未興師㑹魯使子貢聘於吳¶
十三年齊大夫陳成恒欲弑簡公隂憚髙國鮑¶
晏(晏嬰/鮑叔牙)故前興兵伐魯魯君憂之孔子患之召¶
門人而謂之曰諸侯有相伐者丘常恥之夫魯¶
父母之國也丘墓在焉今齊將伐之子無意一¶
出耶子路辭出孔子止之子張子石請行孔子¶
弗許子貢辭出孔子遣之子貢北之齊見成恒¶
<pb:KR2i0001_SBCK_005-2b>¶
(傳作田常/史記子貢)因謂曰夫魯者難伐之國而君伐過矣¶
成恒曰魯何難伐也子貢曰其城薄以卑其池¶
狹以淺其君愚而不仁大臣無用士惡甲兵不¶
可與戰君不若伐吳夫吳城厚而崇池廣以深¶
甲堅士選器飽弩勁又使明大夫守之此易&KR0022;¶
也成恒忿然作色曰子之所難人之所易子之¶
所易人之所難而以敎恒何也子貢曰臣聞君¶
三封而三不成者大臣有所不聽者也今君又¶
欲破魯以廣齊隳魯以自尊而君功不與焉是¶
<pb:KR2i0001_SBCK_005-3a>¶
君上驕(二字爲是子貢傳同/越絶驕字下有主心)下恣羣臣而求以成大事¶
難矣且夫上驕則犯(作恣者是/子貢傳犯)臣驕則爭此君上¶
於王有遽(主遽作郤郤與𨻶同/越絶及子貢傳皆王作)而下與大臣交爭如¶
此則君立於齊危於累𡖉故曰不如伐吳且吳¶
王剛猛而毅能行其令百姓習於戰守明於法¶
禁齊遇爲擒必矣今君悉四境之中出大臣以¶
環之人民外死大臣内空是君上無彊敵之臣¶
下無黔首之士孤主制齊者君也陳恒曰善雖¶
然吾兵已在魯之城下矣吾去之吳大臣將有¶
<pb:KR2i0001_SBCK_005-3b>¶
疑我之心爲之奈何子貢曰君按兵無伐請爲¶
君南見吳王請之救魯而伐齊君因以兵迎之¶
陳恒許諾子貢南見吳王謂吳王曰臣聞之王¶
者不絶丗而霸者無彊敵千鈞之重加銖而移¶
今萬乗之齊而私千乗之魯而與吳爭彊臣竊¶
爲君恐焉且夫救魯顯名也伐齊大利也義存¶
亡魯(字上有勇在二字爲是/越絶義字下有在字害)害暴齊而威強𣈆則王不¶
疑也吳王曰善雖然吾嘗與越戰棲之會稽入¶
臣於吳不卽誅之三年使歸夫越君賢主苦身¶
<pb:KR2i0001_SBCK_005-4a>¶
勞力夜以接日内飾其政外事諸侯必將有報¶
我之心子待我伐越而聽子子貢曰不可夫越¶
之彊不過於魯吳之彊不過於齊主以伐越而¶
不聽臣齊亦已私魯矣且畏小越而惡彊齊不¶
勇也見小利而忘大害不智也臣聞仁人不因¶
居(作困厄/越絶因居)以廣其德智者不棄時以舉其功王¶
者不絶世以立其義且夫畏越如此臣誠東見¶
越王使出師以從下吏吳王大恱子貢東見越¶
王王聞之除道郊迎身御至舎問曰此僻狹之¶
<pb:KR2i0001_SBCK_005-4b>¶
國蠻夷之民大夫何索然若不辱乃至於此子¶
貢曰君處故來(故來與下文弔字相應/處字不通越絶作弔君)越王勾踐再拜¶
稽首曰孤聞禍與福爲鄰今大夫之弔孤之福¶
矣孤敢不問其&KR0003;子貢曰臣今者見吳王告以¶
救魯而伐齊其心畏越且夫無報人之志而使¶
人疑之拙也有報人之意而使人知之殆也事¶
未發而聞之(作先聞者是/子貢傳聞之)者危也三者舉事之大忌¶
也越王再拜曰孤少失前人内不自量與吳人¶
戰軍敗身辱遁逃上棲㑹稽下守海濱唯魚鼈¶
<pb:KR2i0001_SBCK_005-5a>¶
見矣(是見/國語作)今大夫辱弔而身見之又發玉聲以¶
敎孤孤頼天之賜也敢不承教子貢曰臣聞明¶
主任人不失其能直士舉賢不容於丗故臨財¶
分利則使仁渉患犯難則使勇用智圖國則使¶
賢正天下定諸侯則使聖兵強而不能行其威¶
𫝑在上位而不能施其政令於下者其君㡬乎¶
難矣臣竊自擇可與成功而至王者惟㡬乎(㡬/惟)¶
(惟臣㡬乎/乎越絶作其)今吳王有伐齊𣈆之志君無愛重器以¶
喜其心無惡卑辭以盡其禮而伐齊齊必戰不¶
<pb:KR2i0001_SBCK_005-5b>¶
勝君之福也彼戰而勝必以其兵臨𣈆&KR0016;士銳¶
兵弊乎齊重寳車&KR0016;羽毛盡乎𣈆則君制其餘¶
矣越王再拜曰昔者吳王分其民之衆以殘吾¶
國殺敗吾民鄙吾百姓夷吾宗廟國爲墟棘身¶
爲魚鼈(有餌字/國語鼈下)孤之怨吳深於骨髓而孤之事¶
吳如子之畏父弟之敬兄此孤之死言也今大¶
夫有賜故孤敢以報情(疑請者是/越絶作以)孤身不安重席¶
口不甞厚味目不視美色耳不聽雅音旣已三¶
年矣焦脣乾舌苦身勞力上事羣臣下養百姓¶
<pb:KR2i0001_SBCK_005-6a>¶
願一與吳交戰於天下平原之野正身臂(整襟交/越絶作)¶
(臂)而奮吳越之士繼踵連死肝腦塗地者孤之¶
願也思之三年不可得也今内量吾國不足以¶
傷吳外事諸侯而不能也願空國棄羣臣變容¶
貌易姓名執箕帚養牛馬以事之孤雖知要領¶
不屬手足異處四支布陳爲郷邑𥬇孤之意出¶
焉今大夫有賜存亡國舉(作興/國語舉)死人孤頼天賜¶
敢不待令乎子貢曰夫吳王爲人貪功名而不¶
知利害越王慥然避位子貢曰臣觀吳王爲數¶
<pb:KR2i0001_SBCK_005-6b>¶
戰伐士卒不恩(作息/國語㤙)大臣内引䜛人益衆夫子¶
胥爲人精誠中廉外明而知時不以身死隠君¶
之過正言以忠君直行以爲國其身死而不聽¶
太&KR0535;嚭爲人智而愚彊而弱巧言利辭以内其¶
身善爲詭詐以事其君知其前而不知其後順¶
君之過以安其私是殘國傷君之佞臣也越王¶
大恱子貢去越王送之金百鎰寳劒一良馬(貢/子)¶
(作矛/傳馬)二子貢不受至吳謂吳王曰臣以下吏之¶
言告於越王越王大恐曰昔者孤身不幸少失¶
<pb:KR2i0001_SBCK_005-7a>¶
前人内不自量抵罪於吳軍敗身辱逋逃出走¶
棲于會稽國爲墟莽身爲魚鼈(有餌字/越絶鼈下)頼大王¶
之賜使得奉爼豆修祭祀死且不敢忘何謀之¶
敢其志甚恐將使使者來謝於王子貢館五日¶
越使果來曰東海&KR0229;臣勾踐之使者臣種敢修¶
下吏少聞於左右昔孤不𦍒少失前人内不自¶
量抵罪上國軍敗身辱逋逃會稽頼王賜得奉¶
祭祀死且不忘今竊聞大王興大義誅彊救弱¶
困暴齊而撫周室故使賤臣以奉前王所藏甲¶
<pb:KR2i0001_SBCK_005-7b>¶
二十領屈盧之矛歩光之劒以賀軍吏若將遂¶
大義弊邑雖小請悉四方之内士卒三千人以¶
從下吏請躬&KR0013;堅執銳以前受矢石君臣死無¶
所恨矣吳王大恱乃召子貢曰越使果來請出¶
士卒三千其君從之與寡人伐齊可乎子貢曰¶
不可夫空人之國悉人之衆又從其君不仁也¶
受幣許其師辭其君卽可吳王許諾子貢去𣈆¶
見定公曰臣聞慮不預定不可以應卒兵不預¶
辦不可以勝敵今吳齊將戰戰而不勝越亂之¶
<pb:KR2i0001_SBCK_005-8a>¶
必矣與戰而勝必以其兵臨𣈆君爲之奈何定¶
公曰何以待之子貢曰修兵伏卒(伏作休/子貢傳)以待之¶
𣈆君許之子貢返魯吳王果興九郡之兵將與¶
齊戰道出胥門因過姑胥之臺忽晝假寐於姑¶
胥之臺而得夢及寤而起其心恬然悵焉乃命¶
太&KR0535;嚭告曰寡人晝卧有夢覺而恬然悵焉請¶
占之得無所憂哉夢入章明宫見兩䥶(鬲屬/音歷)蒸¶
而不炊兩黑犬嘷以南嘷以北兩鋘(鋘山出金作/音吳刀名錕)¶
(切玉/刀可)殖吾宫牆流水湯湯(流貌/音商)越吾宫堂後房¶
<pb:KR2i0001_SBCK_005-8b>¶
皷震篋篋有鍜工前園横生梧桐子爲寡人占¶
之太&KR0535;嚭曰美哉王之興師伐齊也臣聞章者¶
徳鏘鏘也明者破敵聲聞功朗明也兩䥶蒸而¶
不炊者大王聖徳氣有餘也兩黑犬嘷以南嘷¶
以北者四夷已服朝諸侯也兩鋘殖宫牆者農¶
夫就成田夫耕也湯湯越宫堂者鄰國貢獻財¶
有餘也後房篋篋鼓震有鍜工者宫女恱樂琴¶
瑟和也前園横生梧桐者樂府皷聲也吳王大¶
恱而其心不已召王孫駱問曰寡人忽晝夢爲¶
<pb:KR2i0001_SBCK_005-9a>¶
予陳之王孫駱曰臣鄙淺於道不能博大今王¶
所夢臣不能占其有所知者東掖門亭長長城¶
公弟(作越公弟子/越絶長城公弟)公孫聖聖爲人少而好游長而¶
好學多見博觀知&KR0017;神之情狀願王問之王乃¶
遣王孫駱往請公孫聖曰吳王晝卧姑胥之臺¶
忽然感夢覺而悵然使子占之急詣姑胥之臺¶
公孫聖伏地而泣有頃而起其妻從旁謂聖曰¶
子何性鄙希睹人主卒得急召涕泣如雨公孫¶
聖仰天歎曰悲哉非子所知也今日壬午時加¶
<pb:KR2i0001_SBCK_005-9b>¶
南方命屬上天不得逃亾非但自哀誠傷吳王¶
妻曰子以道自達於主有道當行上以諫王下¶
以約身今聞急召憂惑潰&KR0333;非賢人所宜公孫¶
聖曰愚哉女子之言也吾受道十年隱身避害¶
欲紹壽命不意卒得急召中世自棄故悲與子¶
相離耳遂去詣姑胥臺吳王曰寡人將北伐齊¶
魯道出胥門過姑胥之臺忽然晝夢子爲占之¶
其言吉凶公孫聖曰臣不言身名全言之必死¶
百叚於王前然忠臣不顧其軀乃仰天歎曰臣¶
<pb:KR2i0001_SBCK_005-10a>¶
聞好船者必溺好戰者必亡臣好&KR0033;言不顧於¶
命願王圖之臣聞章者戰不勝敗走傽偟也明¶
者去昭昭就冥冥也入門見䥶蒸而不炊者大¶
王不得火食也兩黑犬嘷以南嘷以北者黑者¶
隂也北者匿也兩鋘殖宫牆者越軍入吳國伐¶
宗廟掘社稷也流水湯湯越宫堂者宫空虚也¶
後房鼓震篋篋者坐太息也前園横生梧桐者¶
梧桐心空不爲用器但爲盲僮(僮作當者是/越絶盲作甬)與死¶
人俱葬也願大王按兵修德無伐於齊則可銷¶
<pb:KR2i0001_SBCK_005-10b>¶
也遣下吏太&KR0535;嚭王孫駱解冠幘肉&KR0221;徒跣稽¶
首謝於勾踐國可安存也身可不死矣吳王聞¶
之索然作怒乃曰吾天之所生神之所使顧力¶
士石畨以鐡鎚擊殺之聖乃仰頭向天而言曰¶
吁嗟天知吾之寃乎忠而𫉬罪身死無辜以葬¶
我以爲&KR0033;者不如相隨爲柱提我至深山後丗¶
相屬爲聲響於是吳三乃使門人提之蒸丘(蒸山/一名)¶
(縣西北三十里/又名陽山在吳)犲狼食汝肉野火燒汝骨東風數至¶
飛揚汝骸骨肉縻爛何能爲聲響哉太&KR0535;嚭趨¶
<pb:KR2i0001_SBCK_005-11a>¶
進曰賀大王喜災已滅矣因舉行觴兵可以行¶
吳王乃使太&KR0535;嚭爲右校司馬王孫駱爲左校¶
及從勾踐之師伐齊伍子胥聞之諫曰臣聞興¶
十萬之衆奉師千里百姓之費國家之出日數¶
千金不念士民之死而爭一日之勝臣以爲危¶
國亡身之甚且與賊居不知其禍外復求怨徼¶
𦍒他國猶治救瘑(疽瘡也/古禾切)疥而棄心腹之疾發當死¶
矣瘑疥皮膚之疾不足患也今齊陵遲千里之¶
外更歷楚趙之界齊爲疾其疥耳越之爲病乃¶
<pb:KR2i0001_SBCK_005-11b>¶
心腹也不發則傷動則有死願大王定越而後¶
圖齊臣之言决矣敢不盡忠臣今年老耳目不¶
聰以狂惑之心無&KR0014;益國竊觀金匱第八其可¶
傷也吳王曰何謂也子胥曰今年七月辛亥平¶
旦大王以首事辛&KR0010;位也亥隂前之辰也合壬¶
子&KR0010;前合也利以行武武决勝矣然徳在合斗¶
擊丑丑辛之本也大吉爲白虎而臨辛功曹爲¶
太常所臨亥大吉得辛爲九醜又與白虎并重¶
有人若以此首事前雖小勝後必大敗天地行¶
<pb:KR2i0001_SBCK_005-12a>¶
殃禍不久矣吳王不聽遂九月使太&KR0535;嚭伐齊¶
軍臨北郊吳王謂嚭曰行矣無忘有功無赦有¶
罪愛民飬士視如赤子與智者謀與仁者友太¶
&KR0535;嚭受命遂行吳王召大夫被離問曰汝常與¶
子胥同心合志并慮一謀寡人興師伐齊子胥¶
獨何言焉被離曰子胥欲盡誠於前王自謂老¶
狂耳目不聰不知當丗之所行無益吳國王遂¶
伐齊齊與吳戰於艾陵(地/齊)之上齊師敗績吳王¶
旣勝乃使行人成好於齊曰吳王聞齊有𣳚水¶
<pb:KR2i0001_SBCK_005-12b>¶
之慮帥軍來觀而齊興師蒲草吳不知所安集¶
設陣爲備不意頗傷齊師願結和親而去齊王¶
曰寡人處此北邊無出境之謀今吳乃濟江淮¶
踰千里而來我壤土戮我衆庻頼上帝哀存國¶
猶不至顚隕王今讓以和親敢不如命吳齊遂¶
盟而去吳王還乃讓子胥曰吾前王履徳明達¶
於上帝垂功用力爲子西結彊讎於楚今前王¶
譬若農夫之艾(旗賈&KR0105;䇿若艾草菅並音刈/與刈同漢書項羽傳斬將艾)殺四方蓬蒿¶
以立名于荆蠻斯亦大夫之力今大夫昏耄而¶
<pb:KR2i0001_SBCK_005-13a>¶
不自安生變起詐怨惡而出出則罪吾士衆亂¶
吾法度欲以妖孽挫衂吾師頼天降哀齊師受¶
服寡人豈敢自歸其功乃前王之遺德神靈之¶
祐福也若子於吳則何力焉伍子胥攘臂大怒¶
釋劒而對曰昔吾前王有不庭之臣以&KR0014;遂疑¶
計不䧟於大難今王播棄所患外不憂此孤僮¶
之謀非霸王之事天所未棄必趨其小喜而近¶
其大憂王若覺窹吳國世世存焉若不覺寤吳¶
國之命斯促矣貟不忍稱疾辟易乃見王之爲¶
<pb:KR2i0001_SBCK_005-13b>¶
擒貟誠前死掛(作抉/子胥傳)吾目於門以觀吳國之䘮¶
吳王不𦗟坐於殿上獨見四人向庭相背而𠋣¶
王怪而視之羣臣問曰王何所見王曰吾見四¶
人相背而𠋣聞人言則四分走矣子胥曰如王¶
言將失衆矣吳王怒曰子言不祥子胥曰非惟¶
不祥王亦亡矣後五日吳王復坐殿上望見兩¶
人相對北向人殺南向人王問羣臣見乎曰無¶
所見子胥曰王何見王曰前日所見四人今日¶
又見二人相對北向人殺南向人子胥曰臣聞¶
<pb:KR2i0001_SBCK_005-14a>¶
四人走叛也北向殺南向臣殺君也王不應吳¶
王置酒文䑓之上羣臣悉在太&KR0535;嚭執政越王¶
侍坐子胥在焉王曰寡人聞之君不賤有功之¶
臣父不憎有力之子今太&KR0535;嚭爲寡人有功吾¶
將爵之上賞越王慈仁忠信以孝事於寡人吾¶
將復增其國以還助伐之功於衆大夫如何羣¶
臣賀曰大王躬行至徳虚心養士羣臣並進見¶
難爭死名號顯著威震四海有功蒙賞亡國復¶
存霸功王事咸被羣臣於是子胥據地垂涕曰¶
<pb:KR2i0001_SBCK_005-14b>¶
於乎哀哉遭此默默忠臣掩口䜛夫在側政敗¶
道壊謟䛕無極邪&KR0003;僞辭以曲爲直舎䜛攻忠¶
將滅吳國宗廟旣夷社稷不食城郭丘墟殿生¶
荆&KR0068;吳王大怒曰老臣多詐爲吳妖孽乃欲專¶
權擅威獨傾吾國寡人以前王之故未忍行法¶
今退自計無沮吳謀子胥曰今臣不忠不信不¶
得爲前王之臣臣不敢愛身恐吾國之亡矣昔¶
者桀殺關龍逢紂殺王子比干今大王誅臣參¶
於桀紂大王勉之臣請辭矣子胥歸謂&KR0013;離曰¶
<pb:KR2i0001_SBCK_005-15a>¶
吾貫弓接矢於鄭楚之界越渡江淮自致於斯¶
前王聽從吾計破楚見凌之讎欲報前王之恩¶
而至於此吾非自惜禍將及汝被離曰未諫不¶
聽自殺何益何如亾乎子胥曰亾臣安往吳王¶
聞子胥之怨恨也乃使人賜屬鏤之劒(鏤力俱切/屬鏤劒名)¶
(侯切/又力)子胥受劒徒跣褰裳下堂中庭仰天呼怨¶
曰吾始爲汝父忠臣立吳設謀破楚南服勁越¶
威加諸侯有霸王之功今汝不用吾言反賜我¶
劒吾今日死吳宫爲墟庭生蔓草越人掘汝社¶
<pb:KR2i0001_SBCK_005-15b>¶
稷安忘我乎昔前王不欲立汝我以死爭之卒¶
得汝之願公子多怨於我我徒有功於吳今乃¶
忘我定國之恩反賜我死豈不謬哉吳王聞之¶
大怒曰汝不忠信爲寡人使齊託汝子於齊鮑¶
氏有我外之心急令自裁孤不使汝得有所見¶
子胥把劒仰天歎曰自我死後後世必以我爲¶
忠上配夏殷之世亦得與龍逄比干爲友遂伏¶
劒而死(年此書載其事於十三年或者子胥十二年使齊十三年/左傳哀公十一年呉王賜子胥屬鏤以死是爲夫差十二)¶
(連書之耳/反役左氏)吳王乃取子胥屍盛以䲭夷之器(盛以鴟/子胥傳)¶
<pb:KR2i0001_SBCK_005-16a>¶
(爲鴟夷鴟夷榼形/夷革應劭曰取馬革)&KR0300;之於江中言曰胥汝一死之¶
後何能有知卽斷其頭置髙樓上謂之曰日月¶
炙汝肉飄風飄汝眼炎光燒汝骨魚鼈食汝肉¶
汝骨變形&KR0069;有何所見乃棄其軀&KR0300;之江中子¶
胥因隨流揚波依潮來往蕩激崩岸於是吳王¶
謂&KR0013;離曰汝嘗與子胥論寡人之短乃髠被離¶
而𠛬之王孫駱聞之不朝王召而問曰子何非¶
寡人而不朝乎駱曰臣恐耳曰子以我殺子胥¶
爲重乎駱曰大王氣髙子胥位下王誅之臣命¶
<pb:KR2i0001_SBCK_005-16b>¶
何異於子胥臣以是恐也王曰非聽&KR0535;嚭以殺¶
子胥胥圖寡人也駱曰臣聞人君者必有敢諫¶
之臣在上位者必有敢言之交夫子胥先王之¶
老臣也不忠不信不得爲前王臣吳王中心悷¶
然悔殺子胥豈非&KR0535;嚭之讒子胥而欲殺之駱¶
曰不可王若殺嚭此爲二子胥也於是不誅¶
十四年夫差旣殺子胥連年不熟民多怨恨吳¶
王復伐齊闕(泉是也國語解闕穿也/闕義與掘同左傳闕地及)爲闌溝於商魯之¶
間北屬蘄(沂者是/國語作)西屬濟欲與魯𣈆合攻於黄池¶
<pb:KR2i0001_SBCK_005-17a>¶
之上恐羣臣復諫乃令國中曰寡人伐齊有敢¶
諫者死太子友知子胥忠而不用太&KR0535;嚭佞而¶
專政欲切言之恐罹尤也乃以諷諫激於王清¶
旦懐丸持彈從後園而來衣袷(洽沾也/祫當作)履濡王怪¶
而問之曰子何爲袷衣濡履體如斯也太子友¶
曰適游後園聞秋蜩之聲往而觀之夫秋蟬登¶
髙樹飮清露随風撝撓長吟悲鳴自以爲安不¶
知螳蜋超枝縁條曵腰聳距而稷其形夫螳蜋¶
翕心而進志在有利不知黄雀盈緑林徘徊枝¶
<pb:KR2i0001_SBCK_005-17b>¶
隂&KR4617;&KR4377;㣲進欲啄螳蜋夫黄雀但知伺螳蜋之¶
有味不知臣挾彈危擲蹭蹬飛丸而集其背今¶
臣但虚心志在黄雀不知空埳其旁闇忽埳中¶
䧟於深井臣故袷體濡履㡬爲大王取笑王曰¶
天下之愚莫過於斯但貪前利不覩後患太子¶
曰天下之愚復有甚者魯承周公之末有孔子¶
之教守仁抱德無欲於鄰國而齊舉兵伐之不¶
愛民命惟有所𫉬夫齊徒舉而伐魯不知吳悉¶
境内之士盡府庫之財暴師千里而攻之夫吳¶
<pb:KR2i0001_SBCK_005-18a>¶
徒知踰境征伐非吾之國不知越王將選死士¶
出三江之口(十里分流東北入海者爲婁江東南流者爲東江併/三江一&KR0003;松江錢塘浦陽江也吳郡賦註松江下七)¶
(江口即范蠡乗舟所出之地/松江爲三江今其地亦名三)入五湖之中(湖梅梁湖金鼎湖也韋/五湖一&KR0003;貢湖逰湖胥)¶
(虞翻云太湖之水通五道謂之五湖/昭曰胥湖蠡湖洮湖滆湖就太湖而五)屠我吳國滅我吳宫¶
天下之危莫過於斯也吳王不聽太子之諫遂¶
北伐齊越王聞吳王伐齊使范蠡&KR0165;庸率師屯¶
海通江以絶吳路敗太子友於始熊夷(國語敗王/始當作姑)¶
(解姑熊夷吳郊也/子友於姑熊夷韋昭)通江淮轉襲吳遂入吳國燒姑¶
胥臺徙其大舟(舟也/即餘皇)吳敗齊師於艾陵之上還師¶
<pb:KR2i0001_SBCK_005-18b>¶
臨𣈆與定公爭長未合邊候吳王夫差大懼合¶
諸侯謀曰吾道遼逺無㑹前進孰利王孫駱曰¶
不如前進則執諸侯之柄以求其志請王屬士¶
以明其令勸之以高位辱之以不從令各盡其¶
死夫差昏秣馬食(飼/音)士服兵被甲勒馬衘枚出¶
火於造闇行而進吳師皆文犀長盾扁諸之劒¶
(餘鑄得三千並號扁諸之劒/闔廬既鑄成干將莫耶二劒)方陣而行中校之軍皆白¶
裳白髦素甲素羽之矰(曰矢名/短矢韋昭)望之若荼(而眡之/周禮望)¶
(荼箋荼英荼也孔氏曰荼是茅草秀出之穂英是白貌/欲其荼白也註韋革逺眡之當如茅莠之色詩有女如)王親秉龯¶
<pb:KR2i0001_SBCK_005-19a>¶
戴旗以陣而立左軍皆赤裳赤髦丹甲朱羽之¶
矰望之若火右軍皆玄裳玄輿黑甲烏羽之矰¶
望之如墨帶甲三萬六千鷄鳴而定陣去𣈆軍¶
一里天尚未明王乃親鳴金鼓三軍譁吟以振¶
其旅其聲動天徙地𣈆大驚不出反距堅壘乃¶
令童褐請軍(大夫司馬演也請問也/國語作董褐請事董褐𣈆)曰兩軍邊(作&KR0367;/國語)¶
兵接好日中無期今大國越次而造弊邑之軍¶
壘敢請辭故(先期亂次之故/國語辭作亂謂)吳王親對曰天子有命¶
周室卑弱約諸侯貢獻莫入王府上帝&KR0017;神而¶
<pb:KR2i0001_SBCK_005-19b>¶
不可以告無&KR0078;姓之所振懼遣使來告冠蓋不¶
絶於道始周依&KR0018;於𣈆故忽於夷狄㑹𣈆今反¶
叛如斯吾是以蒲服就君(救之檀弓作扶服其義皆同言/史記范睢傳𦞃行蒲服詩匍匐)¶
(也/盡力)不肯長弟徒以爭彊孤進不敢去君不命¶
長爲諸侯笑孤之事君决(疑衍/决字)在今日不得事¶
君命(作亦/命字當)在今日矣敢煩使者往來孤躬親聽¶
命於藩籬之外童褐將還吳王躡左足與褐决¶
矣及報與諸侯大夫列坐於𣈆定公前旣以通¶
命乃告趙鞅曰臣觀吳王之色𩔗有大憂小則¶
<pb:KR2i0001_SBCK_005-20a>¶
嬖妾嫡子死否則吳國有難大則越人入不得¶
還也其意有愁毒之憂進退輕難不可與戰主¶
君宜許之以前期無以爭行而危國也然不可¶
徒許必明其信趙鞅許諾入謁定公曰&KR0078;姓於¶
周吳爲先老可長以盡國禮定公許諾命童褐¶
復命於是吳王愧𣈆之義乃退幕而㑹二國君¶
臣並在吳王稱公前(下有㰱字/國語前字)𣈆侯次之羣臣畢盟¶
吳旣長𣈆而還未踰於黄池越聞吳王乆留未¶
歸乃悉士衆將踰章山(郡竟陵縣東北今荆門長林縣/章山即禹貢所謂内方在江夏)濟三¶
<pb:KR2i0001_SBCK_005-20b>¶
江而欲伐之吳又恐齊宋之爲害乃命王孫駱¶
告勞于周曰昔楚不承供貢辟逺兄弟之國吾¶
前君闔閭不忍其惡帶劒挺鈹與楚昭王相逐¶
於中原天舎其忠(作衷/國語)楚師敗績今齊不賢(語/國)¶
(鍳/作)於楚又不恭王命以逺辟兄弟之國夫差不¶
忍其惡被甲帶劒徑至艾陵天福於吳齊師還¶
鋒而退夫差豈敢自多其功是文武之徳所祐¶
助時歸吳不熟於&KR0010;遂縁江泝淮(下泝逆流而上/縁當作沿順流而)開¶
溝深水出於商魯之間而歸告於天子執事周¶
<pb:KR2i0001_SBCK_005-21a>¶
王答曰伯父令子來乎盟國一人則依矣余實¶
嘉之伯父若能輔余一人則兼受永福周室何¶
憂焉乃賜弓弩王阼以増號謚(小異惟太子友之諌國/已上所記與國語大同)¶
(載/語不)吳王還歸自池(有黃字/池字上當)息民散兵¶
二十年越王興師伐吳吳與越戰於檇李吳師¶
大敗軍散死者不可勝計越追破吳吳王困急¶
使王孫駱稽首請成如越之來也越王對曰昔¶
天以越賜吳吳不受也今天以吳賜越其可逆¶
乎吾請獻勾甬東之地(甬東會稽句章縣東海中洲也今/勾句章甬甬江東東境也杜預曰)¶
<pb:KR2i0001_SBCK_005-21b>¶
(勾又九具切/鄞縣境句音)吾與君爲二君乎吳王曰吾之在周¶
禮前王一飯如越王不忘周室之義而使爲附¶
邑亦寡人之願也行人請成列國之義惟君王¶
有意焉大夫種曰吳爲無道今𦍒擒之願王制¶
其命越王曰吾將殘汝社稷夷汝宗廟吳王黙¶
然請成七反越王不聽¶
二十三年十月越王復伐吳(一再伐吳二十年越圍吳/魯哀公十二年十七年越)¶
(書越復伐吳乃哀公十九年也傳止云侵楚誤吳杜預解誤吳使不/皆夫差十四年十八年二十一年事此書皆不載史於夫差二十年)¶
(哀公二十二年傳書越滅吳之&KR0010;也/爲備初無伐吳事此云越復伐呉即)吳國困不戰士卒分散¶
<pb:KR2i0001_SBCK_005-22a>¶
城門不守遂屠吳吳王率羣臣遁去晝馳夜走¶
三日三夕達於秦餘杭山(别名/即陽山)胷中愁憂目視茫¶
茫行歩猖狂腹餒口飢顧得生稻而食之伏地¶
而飮水顧左右曰此何名也對曰是生稻也吳¶
王曰是公孫聖所言不得火食走傽偟也王孫¶
駱曰飽食而去前有胥山(取于胥尸浮之江中吳人憐之爲/在吳縣西四十里子胥傳云吳王)¶
(胥山寰宇記亦同/世祠於江上因命曰)西坂中可以匿止王行有頃因得¶
生𤓰已熟吳王掇而食之謂左右曰何冬而生¶
𤓰近道人不食何也左右曰謂糞種之物人不¶
<pb:KR2i0001_SBCK_005-22b>¶
食也吳王曰何謂糞種左右曰盛夏之時人食¶
生𤓰起居道旁子復生秋霜惡之故不食吳王¶
歎曰子胥所謂旦食者也謂太&KR0535;嚭曰吾戮公¶
孫聖&KR0300;胥山之巔吾以畏責天下之慙吾足不¶
能進心不能往太&KR0535;嚭曰死與生敗與成故有¶
避乎王曰然曽無所知乎子試前呼之聖在當¶
卽有應吳王止秦餘杭山呼曰公孫聖三反呼¶
聖從山中應曰公孫聖三呼三應吳王仰天呼¶
曰寡人豈可返乎寡人丗丗得聖也(事字越絶云/得字下當有)¶
<pb:KR2i0001_SBCK_005-23a>¶
(誠世世相事/今寡人得&KR0022;)湏&KR0119;越兵至三圍吳范蠡在中行左手¶
提鼔右手操&KR0129;而鼔之吳王書其矢而射種蠡¶
之軍辭曰吾聞狡兎以死良犬就烹敵國如滅¶
謀臣必亡今吳病矣大夫何慮乎大夫種相國¶
蠡急而攻大夫種書矢射之曰上天蒼蒼若存¶
若亾越君勾踐下臣種敢言之昔天以越賜吳¶
吳不肯受是天所反勾踐敬天而功旣得返國¶
今上天報越之功敬而受之不敢忘也且吳有¶
大過六以至于亾王知之乎有忠臣伍子胥忠¶
<pb:KR2i0001_SBCK_005-23b>¶
諫而身死大過一也公孫聖直&KR0003;而無功大過¶
二也太&KR0535;嚭愚而佞言輕而讒䛕妄語恣口聽¶
而用之大過三也夫齊𣈆無返逆行無僣侈之¶
過而吳伐二國辱君臣毁社稷大過四也且吳¶
與越同音共律上合星宿下共一理而吳侵伐¶
大過五也昔越親戕吳之前王罪莫大焉而幸¶
伐之不從天命而棄其仇後爲大患大過六也¶
(則𦍒矣越欲責吳若曰囚辱吾君與君夫人使莝芻養馬給水除糞/徐天祜曰夫差惑於&KR0535;嚭之言忘父之讎釋越不誅爲不孝然在越)¶
(以吳赦越為大過種也無乃失辭乎/猶為有辭今而曰越之罪莫大焉而)越王謹上刻青天敢不¶
<pb:KR2i0001_SBCK_005-24a>¶
如命大天種謂越君曰中冬氣定天將殺戮不¶
行天殺反受其殃越王敬拜曰諾今圖吳王將¶
爲何如大夫種曰君&KR0013;五勝之衣帶歩光之劒¶
仗屈盧之矛瞋目大言以執之越王曰諾乃如¶
大夫種辭吳王曰誠以今日聞命言有頃吳王¶
不自殺越王復使謂曰何王之忍辱厚耻也世¶
無萬&KR0010;之君死生一也今子尚有遺榮何必使¶
吾師衆加刃於王吳王仍未肯自殺勾踐謂種¶
蠡曰二子何不誅之種蠡曰臣人臣之位不敢¶
<pb:KR2i0001_SBCK_005-24b>¶
加誅於人主願主急而命之天誅當行不可乆¶
留越王復瞋目怒曰死者人之所惡惡者無罪¶
於天不&KR0018;於人今君抱六過之罪不知愧辱而¶
欲求生豈不鄙哉吳王乃太息四顧而望言曰¶
諾乃引劒而伏之死越王謂太&KR0535;嚭曰子爲臣¶
不忠無信亡國滅君乃誅嚭并妻子(誅太&KR0535;嚭越世家亦/吳世家曰越王滅吳)¶
(嚭亦同時就誅矣徐天祜曰愚按越滅吳之後二年是爲哀公二十四年/曰越王乃葬吳王而誅太&KR0535;嚭此書又云并誅其妻子則吳王之自殺也)¶
(之亡也嚭遂臣越夫固無恙也史世家及此書所載何其與左氏相戾也/公如越將妻公而多與之地季孫懼使因太&KR0535;嚭而納賂焉乃止然則吳)¶
(其實嘗&KR0059;越而不以其不忠為罪耶漢丁公之戮可以教天下之為人臣/且嚭貪而佞至於亡國喪君死有餘戮越人既生之又從而信任之豈以)¶
<pb:KR2i0001_SBCK_005-25a>¶
(乎失刑矣/者越於是)吳王臨欲伏劒顧謂左右曰吾生旣慙¶
死亦愧矣使死者有知吾羞前君地下不忍覩¶
忠臣伍子胥及公孫聖使其無知吾&KR0018;於生死¶
必連繴(上有結字/國語組字)組以&KR0449;吾目恐其不蔽願復重¶
羅繡三幅以爲掩明生不昭我死勿見我形吾¶
何可哉越王乃葬吳王以禮於秦餘杭山卑猶¶
(亭名卑猶位三字共爲地名吳地記曰徐杭山一名卑猶山是也/越絶曰夫差冢在猶亭西卑猶位近太湖去縣十七里索隠曰猶亭)越¶
王使軍士集于我戎之功人一隰(作累/越絶隰)土以葬¶
之&KR0535;嚭亦葬卑猶之旁(太&KR0535;嚭曰殺太&KR0535;嚭逄同與其妻子/越絶言&KR0535;嚭之死者五曰擒夫差殺)¶
<pb:KR2i0001_SBCK_005-25b>¶
(其妻子又曰三臺者嚭妻子死所也常疑越絶書非子貢作特後人托/曰殺夫差而戮其相曰殺太宰嚭戮其妻子曰禽夫差而戮太宰嚭與)¶
(出存魯&KR0333;齊破吳彊𣈆霸越是也斯言也乃後之人多其功是非子貢/名耳何以知其非子貢作越絶内傳於&KR0003;陳成恒之事終之曰子貢一)¶
(而免前既備論之矣此書謂亦葬卑猶之旁豈其後嚭死於越而返葬/之言也且他文亦不𩔗或者所載未必盡實宰嚭得保首領以𣳚蓋幸)¶
(嚭冢何也/於吳耶然吳時諸冢墓如巫臣要離干將之𩔗皆具載圖志獨不及&KR0535;)¶
吳越春秋夫差内傳第五¶
<pb:KR2i0001_SBCK_005-26a>¶
