# -*- mode: mandoku-view; -*-
#+TITLE: 吴越春秋
#+DATE: 2015-09-10 23:32:58.843021
#+PROPERTY: ID KR2i0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB02n0040-010吴越春秋-卷第十.
<pb:KR2i0001_SBCK_010-1a>¶
吳越春秋勾踐伐吳外傳第十¶
勾踐十五年謀伐吳(按勾踐七年歸自吳旣反國四年卽與/范蠡謀伐吳自兹四年間必謀之蠡皆)¶
(以爲未可國語記之稍詳至是始伐吳左/傳見於哀公十三年正勾踐十五年也)謂大夫種曰孤用¶
夫子之䇿免於天虐之誅還歸於國吾誠已說¶
(音稅/下同)於國人國人喜悅而子昔日云有天氣卽¶
來陳之今豈有應乎種曰吳之所以彊者爲有¶
子胥今伍子胥忠諫而死是天氣前見亡國之¶
證也願君悉心盡意以說國人越王曰聽孤說¶
國人之辭寡人不知其力之不足以大國報讎¶
<pb:KR2i0001_SBCK_010-1b>¶
以暴露百姓之骨於中原此則寡人之罪也寡¶
人誠更其術於是乃葬死問傷弔有憂賀有喜¶
送往迎來除民所害然後卑事夫差往宦士三¶
百人於吳吳封孤數百里之地因約吳國父兄¶
昆弟而誓之曰寡人聞古之賢君四方之民歸¶
之若水寡人不能爲政將率二三子夫婦以爲¶
藩輔令壯者無娶老妻老者無娶壯婦女子十¶
七未嫁其父母有罪丈夫二十不娶其父母有¶
罪將免者(免者免身脫/也謂生子)以告於孤令醫守之生男二¶
<pb:KR2i0001_SBCK_010-2a>¶
貺之以壷酒一犬生女二賜以壺酒一豚(犬陽畜/豚隂畜)¶
生子三人孤以乳母生子二人孤與一養長子¶
死三年釋吾政季子死三月釋吾政必哭泣葬¶
埋之如吾子也令孤子寡婦疾疹貧病者納官¶
其子欲仕量(平/聲)其居好(上/聲)其衣飽其食而簡銳¶
之凡四方之士來者必朝而禮之載飯與羮以¶
游國中國中僮子戯而遇孤孤餔而啜之施以¶
愛問其名非孤飯不食非夫人事不衣七年不¶
收國民家有三年之畜男即歌樂女即㑹笑今¶
<pb:KR2i0001_SBCK_010-2b>¶
國之父兄日請於孤曰昔夫差辱吾君王於諸¶
侯長爲天下所恥今越國富饒君王節儉請可¶
報恥孤辭之曰昔者我辱也非二三子之罪也¶
如寡人者何敢勞吾國之人以塞吾之宿讎父¶
兄又復請曰誠四封之内盡吾君子子報父仇¶
臣復君𨻶豈敢有不盡力者乎臣請復戰以除¶
君王之宿讎孤悅而許之大夫種曰臣觀吳王¶
得志於齊𣈆謂當遂涉吾地以兵臨境今疲師¶
休卒一年而不試以忘於我我不可以怠臣當¶
<pb:KR2i0001_SBCK_010-3a>¶
卜之於天吳民旣疲於軍困於戰闘市無赤米¶
之積國廪空虚其民必有移徙之心寒就蒲贏¶
(贏當作蠃蒲水/草蠃蚌蛤之屬)於東海之濵夫占兆人事又見於卜¶
筮王若起師以可㑹之利犯吳之邊鄙未可往¶
也吳王雖無伐我之心亦雖動之以怒不如詮¶
其間(去/聲)以知其意越王曰孤不欲有征伐之心¶
國人請戰者三年矣吾不得不從民人之欲今¶
聞大夫種諫難(去/聲)越父兄又諫曰吳可伐勝則¶
㓕其國不勝則困其兵吳國有成王與之盟功¶
<pb:KR2i0001_SBCK_010-3b>¶
名聞於諸侯王曰善於是乃大㑹羣臣而令之¶
曰有敢諫伐吳者罪不赦蠡種相謂曰吾諌巳¶
不合矣然猶聽君王之令越王㑹軍列士而大¶
誡衆而誓之曰寡人聞古之賢君不患其衆不¶
足而患其志行(去/聲)之少恥也(國語註少耻謂進/不念功臨難苟免)今夫差¶
衣水犀甲者十有三萬人(徼外有山犀有水犀水犀之皮有珠/甲山犀則無吳以水犀皮飾甲也周)¶
(禮犀甲/夀百年)不患其志行之少恥也而患其衆之不足¶
今寡人將助天威吾不欲匹夫之小勇也吾欲¶
士卒進則思賞退則避𠛬於是越民父勉其子¶
<pb:KR2i0001_SBCK_010-4a>¶
兄勸其弟曰吳可伐也越王復召范蠡謂曰吳¶
已殺子胥道(道當/作導)䛕者衆吾國之民又勸孤伐¶
吳其可伐乎范蠡曰未可須明年之春然後可¶
耳王曰何也范蠡曰臣觀吳王北會諸侯於黃¶
池精兵從王國中空虚老弱在後太子留守兵¶
始出境未遠聞越掩其空虚兵還不難也不如¶
來春其夏六月丙子勾踐復問范蠡曰可伐矣¶
乃發習流二千人俊士四萬君子六千諸御千¶
人(史記俊士作教士索隱曰虞書云流宥五刑習流謂流放之罪人使之/習戰教士謂常所教練之兵也君子謂君所子養有㤙恵者諸御謂諸)¶
<pb:KR2i0001_SBCK_010-4b>¶
(理事之官在軍有職掌者徐天祐曰笠澤之戰越以三軍潜涉蓋以舟師/勝此所謂習流是即習水戰之兵若曰使罪人習戰越一小國流放者何)¶
(至二千/人哉)以乙酉與吳戰丙戌遂虜殺太子丁亥入¶
吳焚姑胥臺吳告急於夫差夫差方㑹諸侯於¶
黃池恐天下聞之即密不令&KR0165;已盟黃池乃使¶
人請成於越勾踐自度未能滅乃與吳平¶
二十一年七月越王復悉國中士卒伐吳(按左傳/哀公十)¶
(七年越伐吳吳禦之笠澤實勾踐十/九年事此書不當以爲二十一年也)㑹楚使申包胥聘於越¶
越王乃問包胥曰吳可伐耶申包胥曰臣鄙於¶
䇿謀未足以卜越王曰吳爲不道殘我社稷夷¶
<pb:KR2i0001_SBCK_010-5a>¶
吾宗廟以爲平原使不得血食吾欲與之徼天¶
之中(國語/作衷)惟是輿馬兵革卒伍旣具無以行之¶
誠聞(聞當/作問)於戰何以爲可申包胥曰臣愚不能¶
知越王固問包胥乃曰夫吳良國也傳賢於諸¶
侯敢問君王之所戰者何越王曰在孤之側者¶
飲酒食肉未嘗不分孤之飲食不致其味聽樂¶
不盡其聲求以報吳願以此戰包胥曰善則善¶
矣未可以戰越王曰越國之中吾愽愛以子之¶
忠惠以養之吾今修寛𠛬欲(國語欲/作施)民所欲去民¶
<pb:KR2i0001_SBCK_010-5b>¶
所惡(烏故切/憎也)稱其善掩其惡(遏各切/不善也)求以報吳願以¶
此戰包胥曰善則善矣未可以戰王曰越國之¶
中富者吾安之貧者吾予之救其不足損其有¶
餘使貧富不失其利求以報吳願以此戰包胥¶
曰善則善矣未可以戰王曰&KR0022;國南則距楚西¶
則薄𣈆北則望齊春秋奉幣玉帛子女以貢獻¶
焉未嘗敢絶求以報吳願以此戰包胥曰善哉¶
無以加斯矣猶未可戰夫戰之道知(音/智)爲之始¶
以仁次之以勇斷之君将(去/聲)不知卽無權變之¶
<pb:KR2i0001_SBCK_010-6a>¶
謀以别衆寡之數不仁則不得與三軍同飢寒¶
之節齊苦樂之喜不勇則不能斷去就之疑決¶
可否之議於是越王曰敬從命矣冬十月越王¶
乃請八大夫(國語越王乃召五大夫問戰奚以而可韋昭觧五/大夫舌庸苦成大夫種范蠡臯如之屬按此書其)¶
(辭大畧與國語同而云八大夫則異詳下文/止七人豈與楚大夫申包胥共爲八大夫耶)曰昔吳爲不道殘¶
我宗廟夷我社稷以爲平原使不血食吾欲徼¶
天之中(衷)兵革旣具無所以行之吾問於申包¶
胥卽已命孤矣敢告諸大夫如何大夫曵庸曰¶
審賞則可戰也審其賞明其信無功不及有功¶
<pb:KR2i0001_SBCK_010-6b>¶
必加則士卒不怠王曰聖哉大夫苦成曰審罰¶
則可戰審罰則士卒望而畏之不敢違命王曰¶
勇哉大夫文種曰審物則可戰審物則别是非¶
是非明察人莫能惑王曰辨哉大夫范蠡曰審¶
備則可戰審備愼守以待不虞備設守固必可¶
應難(去/聲)王曰愼哉大夫臯如曰審聲則可戰審¶
於聲音以别清濁清濁者謂吾國君名聞於周¶
室令諸侯不怨於外王曰得哉大夫扶同曰廣¶
恩知分則可戰廣恩以慱施知分而不外王曰¶
<pb:KR2i0001_SBCK_010-7a>¶
神哉大夫計&KR1165;曰候天察地參應其變則可戰¶
天變地應人道便利三者前見則可王曰明哉¶
於是勾踐乃退齋而命國人曰吾將有不虞之¶
議自近及遠無不聞者乃復命有司與國人曰¶
承命有賞皆造國門之期有不從命者吾將有¶
顯戮勾踐恐民不信使以征不義聞於周室令¶
(平/聲)諸侯不恐於外令(去聲已下/令字皆同)國中曰五日之内¶
則吾良人矣過五日之外則非吾之民也又將¶
加之以誅教令旣行乃入命於夫人王背(音倍下/背垣同)¶
<pb:KR2i0001_SBCK_010-7b>¶
屏夫人向屏而立王曰自今日之後内政無出¶
外政無入各守其職以盡其信内中辱者則是¶
子境外千里辱者則是子(子當/作我)也吾見子於是¶
以爲明誡矣王出宫夫人送王不過屏王因反¶
闔其門塡之以土夫人去笄側席而坐安心無¶
容三月不掃王出則復背垣而立大夫向垣而¶
敬王乃令大夫曰食(音/飼)士不均地壤不修使孤¶
有辱於國是子之罪臨敵不戰軍士不死有辱¶
於諸侯功隳於天下是孤之責自今以往内政¶
<pb:KR2i0001_SBCK_010-8a>¶
無出外政無入吾固誡子大夫敬受命矣王乃¶
出大夫送出垣反闔外宫之門塡之以土大夫¶
側席而坐不御五味不答所勸勾踐有命於夫¶
人大夫曰國有守禦乃坐露壇之上列鼓而鳴¶
之軍行成陣即斬有罪者三人以徇於軍令曰¶
不從吾令者如斯矣明日徙軍於郊斬有罪者¶
三人徇之於軍令曰不從吾令者如斯矣王乃¶
令國中不行者與之訣而告之曰爾安土守職¶
吾方往征討我宗廟之讎以謝於二三子令(平/聲)¶
<pb:KR2i0001_SBCK_010-8b>¶
國人各送其子弟於郊境之上軍士各與父兄¶
昆弟取訣國人悲哀皆作離别相去之詞曰躒¶
躁摧長恧&KR0006;擢㦸馭殳(殳音殊兵器詩伯也執殳周禮殳/以積竹八觚長丈二尺建於兵車)¶
(旅賁以先驅說文積竹謂削去白取其青處合之取其有力/釋名殳殊也長一丈二尺無刃有所撞挃於車上使殊離也)所離不¶
降&KR0006;以泄我王氣蘇三軍一飛降(去/聲)&KR0006;所向皆¶
殂一士判死&KR0006;而當百夫道祐有德&KR0006;吳卒自¶
屠雪我王宿恥&KR0006;威振八都軍伍難更&KR0006;𫝑如¶
貔貙(貔猛獸陸璣曰似虎或曰似羆貙椿俱切/似貍能捕獸祭天陸佃曰虎五指爲貙)行行各努¶
力&KR0006;於乎於乎於是觀者莫不悽惻明日復徙¶
<pb:KR2i0001_SBCK_010-9a>¶
軍於境上斬有罪者三人徇之於軍曰有不從¶
令者如此後三日復徙軍於檇李斬有罪者三¶
人以徇於軍曰其滛心匿行(匿疑當作/慝行去聲)不當敵者¶
如斯矣勾踐乃命有司大徇軍曰其有父母無¶
昆弟者來告我我有大事子離父母之養親老¶
之愛赴國家之急子在軍寇之中父母昆弟有¶
在疾病之地吾視之如吾父母昆弟之疾病也¶
其有死亡者吾葬埋殯送之如吾父母昆弟之¶
有死亡葬埋之矣明日又徇於軍曰士有疾病¶
<pb:KR2i0001_SBCK_010-9b>¶
不能隨軍從兵者吾予其醫藥給其麋粥與之¶
同食明日又徇於軍曰筋力不足以勝(平/聲)甲兵¶
志行不足以聽王命者吾輕其重和其任明日¶
旋軍於江南更陳嚴法復誅有罪者五人徇曰¶
吾愛士也雖吾子不能過也(即君所/子養者)及其犯誅自¶
吾子亦不能脫也恐軍士畏法不使自謂未能¶
得士之死力道見鼃張腹而怒將有戰爭之氣¶
卽爲之軾其士卒有問於王曰君何爲敬鼃蟲¶
而爲之軾勾踐曰吾思士卒之怒久矣而未有¶
<pb:KR2i0001_SBCK_010-10a>¶
稱(去/聲)吾意者今鼃蟲無知之物見敵而有怒氣¶
故爲之軾於是軍士聞之莫不懷心樂死人致¶
其命有司将軍大徇軍中曰隊各自令其部部¶
各自令其士歸而不歸處而不處進而不進退¶
而不退左而不左右而不右不如令者斬於是¶
吳悉兵屯於江北越軍於江南越王中分其師¶
以爲左右軍皆被兕甲(爾雅兕似牛註一角青色皮堅厚/可制鎧鎧卽甲也周禮兕甲壽二)¶
(百/年)又令安廣之人佩石碣之矢張盧生之弩躬¶
率君子之軍六千人以爲中陣明日將戰於江¶
<pb:KR2i0001_SBCK_010-10b>¶
乃以黃昬令於左軍衘枚遡江而上五里以須¶
吳兵復令於右軍衘枚踰江十里復須吳兵於¶
夜半使左軍渉江鳴鼓中水以待吳發吳師聞¶
之中大駭相謂曰今越軍分爲二師將以使攻¶
我衆亦卽以夜暗中分其師以圍越越王隂使¶
左右軍與吳望戰以大鼓相聞潛伏其&KR0059;卒六¶
千人衘枚不鼓攻吳吳師大敗(左傳載笠澤之戰夾水/而陳吳之禦越越之敗)¶
(吳大㮣與/此畧同)越之左右軍乃遂伐之大敗之於囿(韋/昭)¶
(曰囿笠澤也史記正義吳地/記皆曰笠澤松江之别名)又敗之於郊又敗之於津如¶
<pb:KR2i0001_SBCK_010-11a>¶
是三戰三北俓至吳圍吳於西城吳王大懼夜¶
遁越王追奔攻吳兵入於江陽松陵(吳地記在松江/松陌流溢至此)¶
(故/名)欲入胥門來至六七里望吳南城見伍子胥¶
頭巨若車輪目若耀電鬚髮四張射於十里越¶
軍大懼留兵假道卽日夜半暴風疾雨雷奔電¶
激飛石揚砂疾於弓弩越軍壞敗松陵却退兵¶
士僵斃人衆分解莫能救止范蠡文種乃稽顙¶
肉袒拜謝子胥願乞假道子胥乃與種蠡夢曰¶
吾知越之必入吳矣故求置吾頭於南門以觀¶
<pb:KR2i0001_SBCK_010-11b>¶
汝之破吳也惟欲以窮夫差定汝入我之國吾¶
心又不忍故爲風雨以還汝軍然越之伐吳自¶
是天也吾安能止哉越如欲入更從東門我當¶
爲汝開道貫城以通汝路於是越軍明日更從¶
江出入海陽於三道之翟水乃穿東南隅以逹¶
越軍遂圍吳守一年吳師累敗(左傳哀公二十年越圍/吳是爲勾踐二十二年)¶
(哀公二十二年越滅吳爲勾踐二十四年蓋首尾三年也國語曰居軍/三年吳師自潰越世家亦曰留圍之三年吳師敗與左傳合此書繫其)¶
(事於一十一年以爲圍/守一年而滅吳誤也)遂棲吳王於姑胥之山吳使王¶
孫駱(史記作公孫雄虞翻曰吳大夫國/語作王孫雄韋昭曰王孫姓也)肉袒𦞃行而前¶
<pb:KR2i0001_SBCK_010-12a>¶
請成於越王曰孤臣夫差敢布腹心異日得罪¶
於㑹稽夫差不敢逆命得與君王結成以歸今¶
君王舉兵而誅孤臣孤臣惟命是聽意者猶以¶
今日之姑胥曩日之㑹稽也若徼天之中(衷)得¶
赦其大辟則吳願長爲臣妾勾踐不忍其言將¶
許之成范蠡曰㑹稽之事天以越賜吳吳不取¶
今天以吳賜越越可逆命乎且君王早朝晏罷¶
切齒銘骨謀之二十餘年豈不緣一朝之事耶¶
今日得而棄之其計可乎天與不取還受其咎¶
<pb:KR2i0001_SBCK_010-12b>¶
君何忘㑹稽之厄乎勾踐曰吾欲聽子言不忍¶
對其使者范蠡遂鳴鼓而進兵曰王已屬政於¶
執事使者急去不時得罪吳使涕泣而去勾踐¶
憐之使令入謂吳王曰吾置君於甬東給君夫¶
婦三百餘家以𣳚王世可乎吳王辭曰天降禍¶
於吳國不在前後正孤之身失滅宗廟社稷者¶
吳之土地民臣越旣有之孤老矣不能臣王遂¶
伏劒自殺(上卷夫差傳亦曰引劒而依之死吳世家云自剄死越/世家止言自殺按左傳吳王曰孤老矣焉能事君乃縊)¶
(丘明春秋時人所聞當必不謬越絶曰越王與之劒使自圖之/吳王乃旬日而自殺意者勾踐雖與之劒而夫差自以縊死耶)勾踐¶
<pb:KR2i0001_SBCK_010-13a>¶
已滅吳乃以兵北渡江淮與齊𣈆諸侯㑹于徐¶
州(索隱曰徐音舒徐州齊邑薛縣是也其字從人左氏作舒大/事記解題曰徐州卽舒州也史記正義曰音舒其字従人)致¶
貢於周周元王使人賜勾踐已受命號去還江¶
南以淮上地與楚歸吳所侵宋地與魯泗東方¶
百里當是之時越兵横行於江淮之上諸侯畢¶
賀(初學記引吳越春秋曰越王平吳後/立賀臺於越此書無之亦闕文也)越王還於吳當歸¶
而問於范蠡曰何子言之其合於天范蠡曰此¶
素女之道一言卽合大王之事王問爲(爲當/作焉)實¶
金匱之要在於上下越王曰善哉吾不稱王其¶
<pb:KR2i0001_SBCK_010-13b>¶
可悉乎蠡曰不可昔吳之稱王&KR0427;天子之號天¶
變於上日爲隂蝕今君遂&KR0427;號不歸恐天變復¶
見越王還於吳置酒文臺羣臣爲樂(音/洛)乃命樂¶
(音岳/下同)作伐吳之曲樂師曰臣聞卽事作操(去/聲)功¶
成作樂君王崇德誨化有道之國誅無義之人¶
復讎還恥威加諸侯受霸王之功功可象於圖¶
畫德可刻於金石聲可託於絃管名可留於竹¶
帛臣請引琴而鼓之遂作章暢辭曰屯乎今欲¶
伐吳可未耶大夫種蠡曰吳殺忠臣伍子胥今¶
<pb:KR2i0001_SBCK_010-14a>¶
不伐吳人(人當/作又)何須大夫種進祝酒其辭曰皇¶
天祐助我王受福良臣集謀我王之德宗廟輔¶
政&KR0017;神承翼君不忘臣臣盡其力上天蒼蒼不¶
可掩塞觴酒二升萬福無極於是越王黙然無¶
言大夫種曰我王賢仁懷道抱德滅讎破吳不¶
忘返國賞無所恡羣邪杜塞君臣同和福祐千¶
億觴酒二升萬歲難極臺上羣臣大悅而笑越¶
王靣無喜色范蠡知勾踐愛壤土不惜羣臣之¶
死以其謀成國定必復不須功而返國也故靣¶
<pb:KR2i0001_SBCK_010-14b>¶
有憂色而不悅也范蠡從吳欲去恐勾踐未返¶
失人臣之義乃從入越行謂文種曰子來去矣¶
越王必將誅子種不然言蠡復爲書遺種曰吾¶
聞天有四時春生冬伐人有盛衰泰終必否知¶
進退存亡而不失其正惟賢人乎蠡雖不才明¶
知進退高鳥巳散良弓將藏狡兎已盡良犬就¶
烹夫越王爲人長頸鳥啄鷹視狼步可與共患¶
難而不可共處樂可與履危不可與安子若不¶
去將害於子明矣文種不信其言越王隂謀范¶
<pb:KR2i0001_SBCK_010-15a>¶
蠡議欲去徼倖¶
二十四年九月丁未范蠡辭於王曰臣聞主憂¶
臣勞主辱臣死義一也今臣事大王前則無滅¶
未萌之端後則無救已傾之禍雖然臣終欲成¶
君霸國故不辭一死一生臣竊自惟乃使於吳¶
王之慙辱蠡所以不死者誠恐讒於太宰嚭成¶
伍子胥之事故不敢前死且須&KR0119;而生夫恥辱¶
之心不可以大(承上文而言/則大當作久)流汗之愧不可以忍幸¶
頼宗廟之神靈大王之威德以敗爲成斯湯武¶
<pb:KR2i0001_SBCK_010-15b>¶
克夏商而成王業者定功雪恥臣所以當席日¶
久臣請從斯辭矣越王惻然泣下霑衣言曰國¶
之士大夫是子國之人民是子使孤&KR0009;身託號¶
以俟命矣今子云去欲將逝矣是天之棄越而¶
喪孤也亦無所恃者矣孤竊有言公位乎(位當/作住)¶
分國共之去乎妻子受戮范蠡曰臣聞君子俟¶
時計不數(音/朔)謀死不被疑内不自欺臣旣逝矣¶
妻子何法乎王其勉之臣從此辭乃乗扁舟出¶
三江入五湖人莫知其所適范蠡旣去越王愀¶
<pb:KR2i0001_SBCK_010-16a>¶
然變色召大夫種曰蠡可追乎種曰不及也王¶
曰柰何種曰蠡去時隂畫六陽畫三日前之神¶
莫能制者玄武天空威行孰敢止者度天𨵿渉¶
天梁後入天一前翳神光言之者死視之者狂¶
臣願大王勿復追也蠡終不還矣越王乃收其¶
妻子封百里之地有敢侵之者上天所殃於是¶
越王乃使良工鑄金象范蠡之形置之坐側朝¶
夕論政自是之後計&KR1165;佯狂大夫曵庸扶同臯¶
如之徒日益踈遠不親於朝大夫種内憂不朝¶
<pb:KR2i0001_SBCK_010-16b>¶
人或讒之於王曰文種棄宰相之位而令君王¶
霸於諸侯今官不加增位不益封乃懷怨望之¶
心憤發於内色變於外故不朝耳異日種諌曰¶
臣所以在(在當/作蚤)朝而晏罷若身疾作者但爲吳¶
耳今已㓕之王何憂乎越王黙然時魯哀公患¶
三桓欲因諸侯以伐之三桓亦患哀公之怒以¶
故君臣作難(去/聲)哀公奔陘三桓攻哀公公奔衛¶
又奔越(哀公二十七年公如公孫有陘氏乃遂如越史記曰公如/陘氏三桓攻公公奔于衛遂如越陘楚地也杜預曰有陘)¶
(氏卽有/山氏)魯國空虚國人悲之來迎哀公與之俱歸¶
<pb:KR2i0001_SBCK_010-17a>¶
勾踐憂文種之不圖故不爲哀公伐三桓也¶
二十五年丙午平旦越王召相國大夫種而問¶
之吾聞知人易自知難其知相國何如人也種¶
曰哀哉大王知臣勇也不知臣仁也知臣忠也¶
不知臣信也臣誠數(音/朔)以損聲色㓕滛樂竒說¶
怪論盡言竭忠以犯大王逆心咈耳必以獲罪¶
臣非敢愛死不言言而後死昔子胥於吳矣夫¶
差之誅也謂臣曰狡兎死良犬烹敵國滅謀臣¶
亡范蠡亦有斯言何大王問犯玉門之第八臣¶
<pb:KR2i0001_SBCK_010-17b>¶
見王志也越王黙然不應大夫亦罷哺其耳以¶
成人惡(大/溲)其妻曰君賤一國之相少王祿乎臨¶
食不亨(亨當/作享)哺以惡何(句)妻子在側匹夫之能¶
自致相國尚何望哉無乃爲貪乎何其志忽忽¶
若斯種曰悲哉子不知也吾王旣免於患難雪¶
恥於吳我悉徙宅自投死亡之地盡九術之謀¶
於彼爲佞在君爲忠王不察也乃曰知人易自¶
知難吾答之又無他語是凶妖之證也吾將復¶
入恐不再還與子長詇相求於玄㝠之下妻曰¶
<pb:KR2i0001_SBCK_010-18a>¶
何以知之種曰吾見王時正犯玉門之第八也¶
辰剋其日上賊於下是爲亂醜必害其良今日¶
剋其辰上賊下止吾命須&KR0119;之間耳越王復召¶
相國謂曰子有隂謀兵法傾敵取國九術之䇿¶
今用三已破彊吳其六尚在子所願幸以餘術¶
爲孤前王於地下謀吳之前人於是種仰天歎¶
曰嗟乎吾聞大㤙不報大功不還其謂斯乎吾¶
悔不隨范蠡之謀乃爲越王所戮吾不食善言¶
故哺以人惡越王遂賜文種屬盧(盧當/作鏤)之劒種¶
<pb:KR2i0001_SBCK_010-18b>¶
得劒又歎曰南陽之宰而爲越王之擒自笑曰¶
後百世之末忠臣必以吾爲喻矣遂伏劒而死¶
(徐天祐曰勾踐脫囚虜之辱苦身劳思君臣相與謀報吳者二十餘年/卒以越霸諸臣雖與有力而種蠡之功居多蠡見幾而作可謂明且哲)¶
(矣種之死也無罪而越王誅之也無名其辭乃曰幸以餘術爲孤前王/於地下謀吳之前人是何言歟令死者有知謀之地下何益如其無知)¶
(焉用謀之夫大功不賞而滛刑以/報此種所以仰天而歎又自笑也)越王葬種於國之西山(卽/臥)¶
(龍山又名種山一曰重山太平御覽曰/種山之名因大夫種以語訛成重也)樓船之卒三千餘人¶
造鼎足之羡(周禮冡人丘隧註羡道也䟽曰天子有隧諸侯已/下有羡道史衛世家共伯入釐侯羡索隱曰羡音)¶
(延延墓道又以戰切始皇紀曰大事畢閉中/羡下外羡上卷夫差傳羡門當亦與此同義)或入三峯之下葬¶
一年伍子胥從海上穿山脅而持種去與之俱¶
<pb:KR2i0001_SBCK_010-19a>¶
浮於海故前潮水潘候者伍子胥也後重水者¶
大夫種也越王旣已誅忠臣霸於關東從瑯邪¶
起觀(去/聲)臺周七里以望東海死士八千人戈船¶
三百艘居無幾射求賢士孔子聞之從弟子奉¶
先王雅琴禮樂奏於越越王乃被唐夷之甲(上/卷)¶
(王僚傳被/棠銕之甲)帶歩光之劒杖屈盧之矛(典畧曰周有屈盧/之矛說文矛酋矛)¶
(也建於兵車長二丈周禮酋矛長常有/四尺蓋十六尺爲常益四尺則二丈也)出死士以三百人爲¶
陣𨵿下孔子有頃到越王曰唯唯夫子何以敎¶
之孔子曰丘能述五帝三王之道故奏雅琴以¶
<pb:KR2i0001_SBCK_010-19b>¶
獻之大王(徐天祐曰越滅吳之明年大夫種賜劒以死是爲勾踐/二十五年卽魯哀公二十三年也此書謂已誅忠臣居)¶
(無幾求賢士孔子聞之奉雅琴禮樂奏於越皆是年事也竊獨以爲不/然昔者夫子將見趙簡子聞竇鳴犢舜華之死臨河而不濟爲其殺賢)¶
(大夫而諱傷其𩔖也至作爲陬操以哀之文種非賢大夫歟使夫子尚/在聞種之死愚知其不入越也而况奏雅琴以干時君乎按春秋哀公)¶
(十六年夏四月書孔丘卒由文種之死上距夫/子之卒已八年矣謂夫子以是年入越非也)越王喟然歎曰¶
越性脆而愚水行山處以船爲車以檝爲馬往¶
若飄然去則難從悅兵敢死越之常也夫子何¶
說而欲敎之孔子不答因辭而去越王使人如¶
木客山取元常之喪(木客山去㑹稽縣十五里越/絶曰木客大冢者允常冢也)&KR0082;徙¶
葬琅邪三穿元常之墓墓中生熛風(熛火飛貌風/熱如火飛也)¶
<pb:KR2i0001_SBCK_010-20a>¶
飛砂石以射人人莫能入(水經註冢中分風/飛沙射人不得近)勾踐曰¶
吾前君其不徙乎遂置而去勾踐乃使使號令¶
齊楚秦𣈆皆輔周室血盟而去秦桓公不如越¶
王之命(按史年表勾踐二十五年是爲秦厲共公六年此書爲秦/桓公不如越王之命非也由勾踐二十五年上距秦桓公)¶
(之卒蓋一百有六年矣/桓公當作厲共公云)勾踐乃選吳越將士西渡河以¶
攻秦軍士苦之㑹秦怖懼逆自引咎越乃還軍¶
軍人悅樂遂作河梁之詩曰渡河梁&KR0006;渡河梁¶
舉兵所伐攻秦王孟冬十月多雪霜隆寒道路¶
誠難當陣兵未濟秦師降諸侯怖懼皆恐惶聲¶
<pb:KR2i0001_SBCK_010-20b>¶
傳海内威遠&KR0022;稱霸穆桓齊楚莊天下安寧壽¶
考長悲去歸&KR0006;河無梁自越滅吳中國皆畏之¶
二十六年越王以邾子無道而執以歸立其太¶
子何冬魯哀公以三桓之逼來奔越王欲爲伐¶
三桓以諸侯大夫不用命故不果耳¶
二十七年冬勾踐&KR0230;疾將卒(通鑑外紀勾踐/三十三年薨)謂太¶
子興夷曰吾自禹之後承元常之德蒙天靈之¶
祐神祗之福從窮越之地籍楚之前鋒以摧吳¶
王之干戈跨江渉淮從𣈆齊之地功德巍巍自¶
<pb:KR2i0001_SBCK_010-21a>¶
致於斯其可不誡乎夫霸者之後難以久立其¶
愼之哉遂卒興夷卽位一年卒子翁翁卒子不¶
揚不楊卒子無彊彊卒子玉玉卒子尊尊卒子¶
親自勾踐至于親其歷八主皆稱霸積年二百¶
二十四年親衆皆失而去琅邪徙於吳矣自黃¶
帝至少康十世自禹受禪至少康卽位六世爲¶
一百四十四年少康去顓頊卽位四百二十四¶
年¶
黃帝　昌意　顓頊　鮌　禹　啓¶
<pb:KR2i0001_SBCK_010-21b>¶
太康　仲廬　相　少康　無余¶
無玉去無余十世　無曍　夫康　元常¶
勾踐　興夷　不壽　不揚　無彊¶
魯穆柳有幽公爲名　王侯自稱爲君¶
尊親失琅邪爲楚所滅勾踐至王親歷八主格¶
(格當/作稱)霸二百二十四年從無余越國始封至餘¶
善返越國空㓕凡一千九百二十二年(此書載越/世次自勾)¶
(踐五傳至王無彊以世家考之則七世矣無彊王之侯之子所謂王侯/自稱爲君或者卽王之侯也世家曰王無彊時楚威王興兵大敗越殺)¶
(無&KR0416;盡取越地越以此散徐廣曰周顯王四十六年今自勾踐卒至越/亡凡一百五十三年通鑑書之顯王三十五年此云勾踐至于親歷八)¶
<pb:KR2i0001_SBCK_010-22a>¶
(主稱霸二百二十四年親衆皆失去琅邪徙於吳爲楚所滅與史世家/及紀年皆不合若如世家所載則無彊之死衆散久矣非王親時失衆)¶
(亡國也又記年曰王翳三十三年遷于/吳則越之徙吳已久亦非王親時也)¶
吳越春秋勾踐伐吳外傳第十¶
　　　　大德十年歲在丙午三月音註¶
　　　　越六月書成刋板十二月畢工¶
<pb:KR2i0001_SBCK_010-22b>¶
¶
　　　前文林郎國子監書庫官徐天祜音註¶
　　　　紹興路儒學學録留　埾¶
　　　紹興路儒學學正陳昺伯¶
　　　紹興路儒學教授梁　相¶
　正議大夫紹興路總管提調學校官劉克昌¶
