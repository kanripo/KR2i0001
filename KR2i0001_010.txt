# -*- mode: mandoku-view -*-
#+TITLE: 吳越春秋
#+DATE: 2015-09-23 10:05:02
#+PROPERTY: JUAN 10


勾踐伐吳外傳第十¶
勾踐十五年謀伐吳(按勾踐七年歸自吳既反國四年/即與范蠡謀伐吳自兹四年間必)
(謀之蠡皆以為未可國語記之稍詳至是始伐/吳左¶傳見於哀公十三年正勾踐十五年也)謂大夫
種曰孤用¶夫子之䇿免於天虐之誅還歸於國吾誠已
説¶(音税/下同)於國人國人喜悦而子昔日云有天氣即¶来陳
<pb:KR2i0001_WYG_006-1b>
之今豈有應乎種曰吳之所以彊者為有¶子胥今伍子
胥忠諫而死是天氣前見亡國之¶證也願君悉心盡意
以説國人越王曰聴孤説¶國人之辭寡人不知其力之
不足以大國報讎<md:KR2i0001_SBCK_010-1b>¶以暴露百姓之骨於中原此則寡人
之罪也寡¶人誠更其術於是乃葬死問傷弔有憂賀有
喜¶送往迎来除民所害然後卑事夫差往宦士三¶百人
於吳吳封孤數百里之地因約吳國父兄¶昆弟而誓之
曰寡人聞古之賢君四方之民歸¶之若水寡人不能為
<pb:KR2i0001_WYG_006-2a>
政将率二三子夫婦以為¶藩輔令壮者無娶老妻老者
無娶壮婦女子十¶七未嫁其父母有罪丈夫二十不娶
其父母有¶罪将免者(免者免身脱/也謂生子)以告於孤令醫守之
生男二<md:KR2i0001_SBCK_010-2a>¶貺之以壺酒一犬生女二賜之以壺酒一豚(犬/陽)
(畜豚/隂畜)¶生子三人孤以乳母生子二人孤與一養長子¶死
三年釋吾政季子死三月釋吾政必哭泣葬¶埋之如吾
子也令孤子寡婦疾疹貧病者納官¶其子欲仕量(平/聲)其
居好(上/聲)其衣飽其食而簡鋭¶之凡四方之士来者必朝
<pb:KR2i0001_WYG_006-2b>
而禮之載飯與羮以¶游國中國中僮子戲而遇孤孤餔
而啜之施以¶愛問其名非孤飯不食非夫人事不衣七
年不¶收國民家有三年之畜男即歌樂女即㑹笑今<md:KR2i0001_SBCK_010-2b>¶國
之父兄日請於孤曰昔夫差辱吾君王於諸¶侯長為天
下所恥今越國富饒君王節儉請可¶報恥孤辭之曰昔
者我辱也非二三子之罪也¶如寡人者何敢勞吾國之
人以塞吾之宿讎父¶兄又復請曰誠四封之内盡吾君
子子報父仇¶臣復君隙豈敢有不盡力者乎臣請復戰
<pb:KR2i0001_WYG_006-3a>
以除¶君王之宿讎孤悦而許之大夫種曰臣觀吳王¶得
志於齊晉謂當遂涉吾地以兵臨境今疲師¶休卒一年
而不試以忘於我我不可以怠臣當<md:KR2i0001_SBCK_010-3a>¶卜之於天吳民既
疲於軍困於戰鬬市無赤米¶之積國廩空虛其民必有
移徙之心寒就蒲□□¶(當作蠃蒲水/草蠃蚌蛤之屬)於東海之濵夫占
兆人事又見於卜¶筮王若起師以可㑹之利犯吳之邊
鄙未可往¶也吳王雖無伐我之心亦難動之以怒不如
詮¶其間(去/聲)以知其意越王曰孤不欲有征伐之心¶國人
<pb:KR2i0001_WYG_006-3b>
請戰者三年矣吾不得不從民人之欲今¶聞大夫種諫
難(去/聲)越父兄又諫曰吴可伐勝則¶滅其國不勝則困其
兵吳國有成王與之盟功<md:KR2i0001_SBCK_010-3b>¶名聞於諸侯王曰善於是乃
大㑹卒臣而令之¶曰有敢諫伐吳者罪不赦蠡種相謂
曰吾諌已¶不合矣然猶聴君王之令越王㑹軍列士而
大¶誡衆而誓之曰寡人聞古之賢君不患其衆不¶足而
患其志行(去/聲)之少恥也(國語註少恥謂進/不念功臨難茍免)今夫差¶衣水
犀甲者十有三萬人(徼外有山犀有水犀水犀之皮有/珠¶甲山犀則無吳以水犀皮飾甲)
<pb:KR2i0001_WYG_006-4a>
(也周禮犀/甲夀百年)不患其志行之少恥也而患其衆之不足¶今
寡人将助天威吾不欲匹夫之小勇也吾欲¶士卒進則
思賞退則避刑扵是越民父勉其子<md:KR2i0001_SBCK_010-4a>¶兄勸其弟曰吳可
伐也越王復召范蠡謂曰吳¶已殺子胥道(道當/作導)䛕者衆
吾國之民又勸孤伐¶吳其可伐乎范蠡曰未可須明年
之春然後可¶耳王曰何也范蠡曰臣觀吳王北㑹諸侯
於黄¶池精兵從王國中空虚老弱在後太子留守兵¶始
出境未逺聞越掩其空虚兵還不難也不如¶来春其夏
<pb:KR2i0001_WYG_006-4b>
六月丙子勾踐復問范蠡曰可伐矣¶乃發習流二千人
俊士四萬君子六千諸御千¶人(史記俊士作教士索隠/曰虞書云流宥五刑習)
(流謂流放之罪人使之<md:KR2i0001_SBCK_010-4b>¶習戰教士謂常所教練之兵也/君子謂君所子養有恩恵者諸御謂諸理事之官在軍)
(有職掌者徐天祐曰笠澤之戰越以三軍潛涉盖以舟/師勝此所謂習流是即習水戰之兵若曰使罪人習戰)
(越一小國流放者/何¶至二千人哉)以乙酉與吳戰丙戌遂虜殺太子丁
亥入¶吳焚姑胥臺吴告急於夫差夫差方㑹諸侯於¶黄
池恐天下聞之即密不令洩已盟黄池乃使¶人請成於
越勾踐自度未能滅乃與吳平
<pb:KR2i0001_WYG_006-5a>
二十一年七月越王復悉國中士卒伐吳(按左傳哀公/十¶七年越伐)
(吳吳禦之笠澤實勾踐十九年/事此書不當以為二十一年也)㑹楚使申包胥聘於越¶
越王乃見包胥曰吴可伐耶申包胥曰臣鄙於¶䇿謀未
足以卜越王曰吴為不道殘我社稷夷<md:KR2i0001_SBCK_010-5a>¶吾宗廟以為平
原使不得血食吾欲與之徼天¶之中(國語/作衷)惟是輿馬兵
革卒伍既具無以行之¶誠聞(聞當/作問)於戰何以為可申包
胥曰臣愚不䏻¶知越王固問包胥乃曰夫吳良國也傳
賢於諸¶侯敢問君王之所戰者何越王曰在孤之側者
<pb:KR2i0001_WYG_006-5b>
飲酒食肉未嘗不分孤之飲食不致其味聴樂¶不盡其
聲求以報吳願以此戰包胥曰善則善¶矣未可以戰越
王曰越國之中吾博愛以子之¶忠惠以養之吾今修寛
刑欲(國語欲/作施)民所欲去民<md:KR2i0001_SBCK_010-5b>¶所惡(烏故切/憎也)稱其善掩其惡
(遏各切/不善也)求以報吳願以¶此戰包胥曰善則善矣未可以
戰王曰越國之¶中富者吾安之貧者吾予之救其不足
損其有¶餘使貧富不失其利求以報吳願以此戰包胥¶
曰善則善矣未可以戰王曰邦國南則距楚西¶則薄晉
<pb:KR2i0001_WYG_006-6a>
北則望齊春秋奉幣玉帛子女以貢獻¶焉未嘗敢絶求
以報吳願以此戰包胥曰善哉¶無以加斯矣猶未可戰
夫戰之道知(音/智)為之始¶以仁次之以勇斷之君将(去/聲)不
知即無權變之<md:KR2i0001_SBCK_010-6a>¶謀以别衆寡之數不仁則不得與三軍
同饑寒¶之節齊苦樂之喜不勇則不能斷去就之疑决¶
可否之議於是越王曰敬從命矣冬十月越王¶乃請八
大夫(國語越王乃召五大夫問戰奚以而可韋昭解五/大夫舌庸苦成大夫種范蠡皋如之屬按此書其)
(辭大畧與國語同而云八大夫則異詳下文/¶止七人豈與楚大夫申包胥共為八大夫耶)曰昔吳為
<pb:KR2i0001_WYG_006-6b>
不道殘¶我宗廟夷我社稷以為平原使不血食吾欲徼¶
天之中(衷/)兵革既具無所以行之吾聞於申包¶胥即已
命孤矣敢告諸大夫如何大夫曵庸曰¶審賞則可戰也
審其賞明其信無功不及有功<md:KR2i0001_SBCK_010-6b>¶必加則士卒不怠王曰
聖哉大夫苦成曰審罰¶則可戰審罰則士卒望而畏之
不敢違命王曰¶勇哉大夫文種曰審物則可戰審物
别是非¶是非明察人莫能惑王曰辨哉大夫范蠡曰審¶
備則可戰審備慎守以待不虞備設守固必可¶應難(去/聲)
<pb:KR2i0001_WYG_006-7a>
王曰慎哉大夫皋如曰審聲則可戰審¶於聲音以别清
濁清濁者謂吾國君名聞於周¶室令諸侯不怨於外王
曰得哉大夫扶同曰廣¶恩之分則可戰廣恩以博施知
分而不外王曰<md:KR2i0001_SBCK_010-7a>¶神哉大夫計&KR1165;曰候天察地參應其變
則可戰¶天變地應人道便利三者前見則可王曰明哉¶
於是勾踐乃退齋而命國人曰吾将有不虞之¶議自近
及逺無不聞者乃復命有司與國人曰¶承命有賞皆造
國門之期有不從命者吾将有¶顯戮勾踐恐民不信使
<pb:KR2i0001_WYG_006-7b>
以征不義聞於周室令¶(平/聲)諸侯不恐於外令(去聲以下/令字皆同)
國中曰五日之内¶則吾良人矣過五日之外則非吾之
民也又将¶加之以誅教令既行乃入命於夫人王背(音/倍)
(下背/垣同)<md:KR2i0001_SBCK_010-7b>¶屏夫人向屛而立王曰自今日之後内政無出¶外
政無入各守其職以盡其信内中辱者則是¶子境外千
里辱者則是子(子當/作我)也吾見子於是¶以為明誡矣王出
宫夫人送王不過屏王因反¶闔其門填之以土夫人去
筓側席而坐安心無¶容三月不掃王出則復背垣而立
<pb:KR2i0001_WYG_006-8a>
大夫向垣而¶敬王乃令大夫曰食(音/飼)士不均地壤不修
使孤¶有辱於國是子之罪臨敵不戰軍士不死有辱¶於
諸侯功隳扵天下是狐之責自今以往内政<md:KR2i0001_SBCK_010-8a>¶無出外政
無入吾固誡子大夫敬受命矣王乃¶出大夫送出垣反
闔外宫之門填之以土大夫¶側席而坐不御五味不答
所勸勾踐有命於夫¶人大夫曰國有守禦乃坐露壇之
上列鼓而鳴¶之軍行成陣即斬有罪者三人以徇於軍
令曰¶不從吾令者如斯矣明日徙軍於郊斬有罪者¶三
<pb:KR2i0001_WYG_006-8b>
人徇之於軍令曰不從吾令者如斯矣王乃¶令國中不
行者與之訣而告之曰爾安土守職¶吾方往征討我宗
廟之讎以謝於二三子令(平/聲)<md:KR2i0001_SBCK_010-8b>¶國人各送其子弟於郊境
之上軍士各與父兄¶昆弟取訣國人悲哀皆作離别相
去之詞曰躒¶躁摧長恧兮擢㦸馭殳(殳音殊兵器詩伯/也執殳周禮殳¶以)
(積竹八觚長文二尺建於兵車旅賁以先驅説文積竹/謂削去白取其青處合之取其有力釋名殳殊也長一)
(文二尺無刃有所撞/挃於車上使珠離也)所離不¶降兮以泄我王氣蘇三軍
一飛降(去/聲)兮所向皆¶殂一士判死兮而當百夫道祐有
<pb:KR2i0001_WYG_006-9a>
徳兮吳卒自¶屠雪我王宿恥兮威振八都軍伍難更兮
勢如¶貔貙(貔猛獸陸璣曰似虎或曰似羆貙椿俱切/似貍能捕獸祭天陸佃曰虎五指為貙)行
行各努¶力兮於乎於乎於是觀者莫不悽惻明日復徙<md:KR2i0001_SBCK_010-9a>¶軍於境上斬有罪者三人徇之於軍曰有不從¶令者如
此後三日復徙軍於檇李斬有罪者三¶人以徇於軍曰
其淫心匿行(匿疑當作/慝行去聲)不當敵者¶如斯矣勾踐乃命有
司大徇軍曰其有父母無¶昆弟者来告我我有大事子
離父母之養親老¶之愛赴國家之急子在軍冦之中父
<pb:KR2i0001_WYG_006-9b>
母昆弟有¶在疾病之地吾視之如吾父母昆弟之疾病
也¶其有死亡者吾葬埋殯送之如吾父母昆弟之¶有死
亡葬埋之矣明日又徇於軍曰士有疾病<md:KR2i0001_SBCK_010-9b>¶不能隨軍從
兵者吾予其醫藥給其麋粥與之¶同食明日又徇於軍曰
筋力不足以勝(平/聲)甲兵¶志行不足以聴王命者吾輕其
重和其任明日¶旋軍於江南更陳嚴法復誅有罪者五
人徇曰¶吾愛士也雖吾子不能過也(即君所/子養者)及其犯誅
自¶吾子亦不能脱也恐軍士畏法不使自謂未能¶得士
<pb:KR2i0001_WYG_006-10a>
之死力道見鼃張腹而怒将有戰争之氣¶即為之軾其
士卒有問於王曰君何為敬鼃蟲¶而為之軾勾踐曰吾
思士卒之怒久矣而未有<md:KR2i0001_SBCK_010-10a>¶稱(去/聲)吾意者今鼃蟲無知之
物見敵而有怒氣¶故為之軾於是軍士聞之莫不懐心
樂死人致¶其命有司将軍大徇軍中曰隊各自令其部
部¶各自令其士歸而不歸處而不處進而不進退¶而不
退左而不左右而不右不如令者斬於是¶吳悉兵屯於
江北越軍於江南越王中分其師¶以為左右軍皆被兕
<pb:KR2i0001_WYG_006-10b>
甲(爾雅兕似牛註一角青色皮堅厚¶可/制鎧鎧即甲也周禮兕甲夀二百年)又令安廣之人
佩石碣之矢張盧生之弩躬¶率君子之軍六千人以為
中陣明日将戰於江<md:KR2i0001_SBCK_010-10b>¶乃以黄昏令於左軍銜枚遡江而
上五里以須¶吳兵復令於右軍銜枚踰江十里復須吳
兵於¶夜半使左軍涉江鳴鼓中水以待吳發吳師聞¶之
中大駭相謂曰今越軍分為二師将以夾攻¶我衆亦即
以夜暗中分其師以圍越越王隂使¶左石軍與吴望戰
以大鼓相聞潛伏其私卒六¶千人銜枚不鼓攻吳吳師
<pb:KR2i0001_WYG_006-11a>
大敗(左傳載笠澤之戰夾水¶而陳吴之/禦越越之敗吴大概與此畧同)越之左右軍乃
遂伐之大敗之於囿(韋昭¶曰囿笠澤也史記正義吳/地記皆曰笠澤松江之别名)又
敗之於郊又敗之於津如<md:KR2i0001_SBCK_010-11a>¶是三戰三北徑至吳圍吳於
西城吴王大懼夜¶遁越王追奔攻吳兵入於江陽松陵
(吴地記在松江松/陌流溢至此故¶名)欲入胥門来至六七里望吳南城見
伍子胥¶頭巨若車輪目若耀電鬚髪四張射於十里越¶
軍大懼留兵假道即日夜半暴風疾雨雷奔電¶激飛石
揚沙疾如弓弩越軍壊敗松陵却退兵¶士僵斃人衆分
<pb:KR2i0001_WYG_006-11b>
解莫能救止范蠡文種乃稽顙¶肉袒拜謝子胥願乞假
道子胥乃與種蠡夢曰¶吾知越之必入吳矣故求置吾
頭於南門以觀<md:KR2i0001_SBCK_010-11b>¶汝之破吳也惟欲以窮夫差令汝入我
之國吾¶心又不忍故為風雨以還汝軍然越之伐吳自¶
是天也吾安能止哉越如欲入更從東門我當¶為汝開
道貫城以通汝路於是越軍明日更從¶江出入海陽於
三道之翟水乃穿東南隅以逹¶越軍遂圍吳守一年吳
師累敗(左傳哀公二十年越圍¶吳是為勾踐二十二年/哀公二十二年越滅吳為勾踐二十四年盖首)
<pb:KR2i0001_WYG_006-12a>
(尾三年也國語曰居軍三年吳師自潰越世家亦曰留/圍之三年吳師敗與左傳合此書繫其¶事於一十一年)
(以為圍守一年/而滅吳誤也)遂棲吳王於姑胥之山吳使王¶孫駱(史/記)
(作公孫雄虞翻曰吴大夫國語/作王孫雄韋昭曰王孫姓也)肉袒膝行而前<md:KR2i0001_SBCK_010-12a>¶請成於
越王曰孤臣夫差敢布腹心異日得罪¶於㑹稽夫差不
敢逆命得與君王結成以歸今¶君王舉兵而誅孤臣孤
臣唯命是聴意者猶以¶今日之姑胥曩日之㑹稽也若
徼天之中(衷/)得¶赦其大辟則吳願長為臣妾勾踐不忍
其言将¶許之成范蠡曰㑹稽之事天以越賜吳吳不取¶今
<pb:KR2i0001_WYG_006-12b>
天以吳賜越越可逆命乎且君王早朝晏罷¶切齒銘骨
謀之二十餘年豈不緣一朝之事耶¶今日得而棄之其
計可乎天與不取還受其咎<md:KR2i0001_SBCK_010-12b>¶君何忘㑹稽之厄乎勾踐
曰吾欲聴子言不忍¶對其使者范蠡遂鳴鼓而進兵曰
王已屬政於¶執事使者急去不時得罪吴使涕泣而去
勾踐¶憐之使令入謂吳王曰吾置君於甬東給君夫¶婦
三百餘家以沒王世可乎吳王辭曰天降禍¶於吳國不
在前後正孤之身失滅宗廟社稷者¶吳之土地民臣越
<pb:KR2i0001_WYG_006-13a>
既有之孤老矣不能臣王遂¶伏劒自殺(上卷夫差傳亦/曰引劒而伏之)
(死吴世家云自剄死越世家止言自殺按左傳吴王曰/孤老矣焉能事君乃縊¶丘明春秋時人所聞當必不謬)
(越絶曰越王與之劒使自圖之吳王乃旬日而/自殺意者勾踐雖與之劒而夫差句以縊死耶)勾踐<md:KR2i0001_SBCK_010-13a>¶已
滅吳乃以兵北渡江淮與齊晉諸侯㑹于徐¶州(索隠曰/徐音舒)
(徐州齊邑薛縣是也其字従人左氏作舒大事記解/題曰徐州即舒州也史記正義曰音舒其字従人)致¶貢
於周周元王使人賜勾踐已受命號去還江¶南以淮上
地與楚歸吳所侵宋地與魯泗東方¶百里當是之時越
兵横行於江淮之上諸侯畢¶賀(初學記引吳越春秋曰/越王平吳後立賀臺於)
<pb:KR2i0001_WYG_006-13b>
(越此書無之/亦闕文也)越王還於吳當歸¶而問於范蠡曰何子言
之其合於天范蠡曰此¶素女之道一言即合大王之事
王問為(為當/作焉)實¶金匱之要在於上下越王曰善哉吾不
稱王其<md:KR2i0001_SBCK_010-13b>¶可悉乎蠡曰不可昔吳之稱王僣天子之號天¶
變於上日為隂蝕今君遂僣號不歸恐天變復¶見越王
還於吳置酒文臺羣臣為樂(音/洛)乃命樂¶(音岳/下同)作伐吳之
曲樂師曰臣聞即事作操(去/聲)功¶名作樂君王崇徳誨化
有道之國誅無義之人¶復讎還恥威加諸侯受霸王之
<pb:KR2i0001_WYG_006-14a>
功功可象於圖¶畫徳可刻於金石聲可託於弦管名可
留於竹¶帛臣請引琴而鼓之遂作章暢辭曰屯乎今欲¶
伐吳可未耶大夫種蠡曰吳殺忠臣伍子胥今<md:KR2i0001_SBCK_010-14a>¶不伐吳
人(人當/作乂)何須大夫種進祝酒其辭曰皇¶天祐助我王受
福良臣集謀我王之徳宗廟輔¶政鬼神承翼君不忘臣
臣盡其力上天蒼蒼不¶可掩塞觴酒二升萬福無極於
是越王黙然無¶言大夫種曰我王賢仁懐道抱徳滅讎
破吴不¶忘返國賞無所恡羣邪杜塞君臣同和福祐千
<pb:KR2i0001_WYG_006-14b>
億觴酒二升萬嵗難極臺上羣臣大悦而笑越¶王面無
喜色范蠡知勾踐愛壤土不惜羣臣之¶死以其謀成國
定必復不須功而返國也故面<md:KR2i0001_SBCK_010-14b>¶有憂色而不悦也范蠡
從吳欲去恐勾踐未返¶失人臣之義乃從入越行謂文
種曰子来去矣¶越王必将誅子種不然言蠡復為書遺
種曰吾¶聞天有四時春生冬伐人有盛衰泰終必否知¶
進退存亡而不失其正惟賢人乎蠡雖不才明¶知進退
髙鳥已散良弓将藏狡兎已盡良犬就¶烹夫越王為人
<pb:KR2i0001_WYG_006-15a>
長頸鳥喙鷹視狼步可以共患¶難而不可共處樂可與
履危不可與安子若不¶去将害扵子明矣文種不信其
言越王隂謀范<md:KR2i0001_SBCK_010-15a>¶蠡議欲去徼倖¶三十四年九月丁未
范蠡辭於王曰臣聞主憂¶臣勞主辱臣死義一也今臣
事大王前則無滅¶未萌之端後則無救已傾之禍雖然
臣終欲成¶君霸國故不辭一死一生臣竊自惟乃使於
吳¶王之慚辱蠡所以不死者誠恐讒於太宰嚭成¶伍子
胥之事故不敢前死且須㬰而生夫恥辱¶之心不可以
<pb:KR2i0001_WYG_006-15b>
大(承上文而言/則大當作久)流汗之愧不可以忍幸¶賴宗廟之神靈
大王之威徳以敗為成斯湯武<md:KR2i0001_SBCK_010-15b>¶克夏商而成王業者定
功雪恥臣所以當席日¶久臣請從斯辭矣越王惻然泣
下霑衣言曰國¶之士大夫是子國之人民是子使孤寄
身託號¶以俟命矣今子云去欲将逝矣是天之棄越而¶
喪孤也亦無所恃者矣孤竊有言公位乎(位當/作住)¶分國共
之去乎妻子受戮范蠡曰臣聞君子俟¶時計不數(音/朔)謀
死不被疑内不自欺臣既逝矣¶妻子何法乎王其勉之
<pb:KR2i0001_WYG_006-16a>
臣從此辭乃乗扁舟出¶三江入五湖人莫知其所適范
蠡既去越王愀<md:KR2i0001_SBCK_010-16a>¶然變色召大夫種曰蠡可追乎種曰不
及也王¶曰奈何種曰蠡去時隂畫六陽畫三日前之神¶
莫能制者𤣥武天空威行孰敢止者度天關涉¶天梁後
入天一前翳神光言之者死視之者狂¶臣願大王勿復
追也蠡終不還矣越王乃收其¶妻子封百里之地有敢
侵之者上天所殃於是¶越王乃使良工鑄金象范蠡之
形置之坐側朝¶夕論政自是之後計&KR1165;佯狂大夫曳庸
<pb:KR2i0001_WYG_006-16b>
扶同皋¶如之徒日益疎逺不親於朝大夫種内憂不朝<md:KR2i0001_SBCK_010-16b>¶人或讒之於王曰文種棄宰相之位而令君王¶霸於諸
侯今官不加増位不益封乃懐怨望之¶心憤發於内色
變於外故不朝耳異日種諌曰¶臣所以在(在當/作蚤)朝而晏
罷若身疾作者但為吳¶耳今已滅之王何憂乎越王黙
然時魯哀公患¶三桓欲因諸侯以伐之三桓亦患哀公
之怒以¶故君臣作難(去/聲)哀公奔陘三桓攻哀公公奔¶
又奔越(哀公二十七年公如公孫有陘氏乃遂如越史/記曰公如¶陘氏三桓攻公公奔于衛遂如越陘)
<pb:KR2i0001_WYG_006-17a>
(楚地也杜預曰有/陘氏即有山氏)魯國空虛國人悲之来迎哀公與之
俱歸<md:KR2i0001_SBCK_010-17a>¶勾踐憂文種之不圗故不為哀公伐三桓也¶
二十五年丙午平旦越王召相國大夫種而問¶之吾聞
知人易自知難其知相國何如人也種¶曰哀哉大王知
臣勇也不知臣仁也知臣忠也¶不知臣信也臣誠數(音/朔)
以損聲色滅淫樂竒説¶怪諭盡言竭忠以犯大王逆心
咈耳必以獲罪¶臣非敢愛死不言言而後死昔子胥於
吳矣夫¶差之誅也謂臣曰狡兎死良犬烹敵國破謀臣
<pb:KR2i0001_WYG_006-17b>
亡范蠡亦有斯言何大王問犯玉門之第八臣<md:KR2i0001_SBCK_010-17b>¶見王志
也越王黙然不應大夫亦罷哺其耳以¶成人惡(大/溲)其妻
曰君賤一國之相少王禄乎臨¶食不亨(亨當/作享)哺以惡何
(句/)妻子在側匹夫之能¶自致相國尚何望哉無乃為貪
乎何其志忽忽¶若斯種曰悲哉子不知也吾王既免於
患難雪¶恥於吳我悉徙宅自投死亡之地盡九術之謀¶
於彼為佞在君為忠王不察也乃曰知人易自¶知難吾
答之又無他語是凶妖之證也吾将復¶入恐不再還與
<pb:KR2i0001_WYG_006-18a>
子長訣相求於𤣥㝠之下妻曰<md:KR2i0001_SBCK_010-18a>¶何以知之種曰吾見王
時正犯玉門之第八也¶辰尅其日上賊於下是為亂醜
必害其良今日¶尅其辰上賊下止吾命須㬰之間耳越
王復召¶相國謂曰子有隂謀兵法傾敵取國九術之䇿¶
今用三已破彊吳其六尚在子所願幸以餘術¶為孤前
王於地下謀吳之前人於是種仰天歎¶曰嗟乎吾聞大
恩不報大功不還其謂斯乎吾¶悔不隨范蠡之謀乃為
越王所戮吾不食善言¶故哺以人惡越王遂賜文種屬
<pb:KR2i0001_WYG_006-18b>
盧(盧當/作鏤)之劒種<md:KR2i0001_SBCK_010-18b>¶得劒又歎曰南陽之宰而為越王之擒
自笑曰¶後百世之末忠臣必以吾為喻矣遂伏劒而死¶
(徐天祐曰勾踐脱囚虜之辱苦身勞思君臣相與謀報/吳者二十餘年¶卒以越霸諸臣雖與有力而種蠡之功)
(居多蠡見幾而作可謂明且哲矣種之死也無罪而越/王誅之也無名其辭乃曰幸以餘術為孤前王於地下)
(謀吳之前人是何言歟令死者有知謀之地下何益如/其無知焉用謀之夫大功不賞而淫刑以¶報此種所以)
(仰天而歎/又自笑也)越王葬種於國之西山(即臥¶龍山又名種山/一曰重山太平御覽)
(曰種山之名因大夫/種以語訛成重也)樓船之卒三千餘人¶造鼎足之羡
(周禮冢人丘隧註羡道也疏曰天子有隧諸侯以下有/羡道史衛世家共伯入釐侯羡索隠曰羡音延延墓道)
<pb:KR2i0001_WYG_006-19a>
(又以戰切始皇紀曰大事¶畢閉中羡下/外羨上卷夫差𫝊羡門當亦與此同義)或入三峰之下
葬¶一年伍子胥從海上穿山脅而持種去與之俱<md:KR2i0001_SBCK_010-19a>¶浮於
海故前潮水潘侯者伍子胥也後重水者¶大夫種也越
王既已誅忠臣霸於關東從瑯邪¶起觀(去/聲)臺周七里以
望東海死士八千人戈船¶三百艘居無幾射求賢士孔
子聞之従弟子奉¶先王雅琴禮樂奏於越越王乃被唐
夷之甲(上卷¶王僚傳/被棠銕之甲)帶步光之劒杖屈盧之矛(典畧曰/周有屈)
(盧之矛説文矛酋矛¶也建扵兵車長二丈周禮酋/矛長常有四尺盖十六尺為常益四尺則二丈也)出死
<pb:KR2i0001_WYG_006-19b>
士以三百人為¶陣關下孔子有頃到越王曰唯唯夫子
何以教¶之孔子曰丘能術五帝三王之道故奏雅琴以<md:KR2i0001_SBCK_010-19b>¶獻之大王(徐天祐曰越滅吳之明年大夫種賜劒以死/是為勾踐二十五年即魯哀公二十三年也)
(此書謂已誅忠臣居無幾求賢士孔子聞之奉雅琴禮/樂奏扵越皆是年事也竊獨以為不¶然昔者夫子将見)
(趙簡子聞竇鳴犢舜華之死臨河而不濟為其殺賢大/夫而諱傷其𩔖也至作為陬操以哀之文種非賢大夫)
(歟使夫子尚¶在聞種之死愚知其不入越也而况奏雅/琴以干時君乎按春秋哀公¶十六年夏四月書孔丘卒)
(由文種之死上距夫子之卒已八/年矣謂夫子以是年入越非也)越王喟然歎曰¶越性
脆而愚水行山處以船為車以檝為馬往¶若飄然去則
<pb:KR2i0001_WYG_006-20a>
難從悦兵敢死越之常也夫子何¶説而欲教之孔子不
答因辭而去越王使人如¶木客山取元常之喪(木客山/去㑹稽)
(縣十五里越絶曰木/客大冢者允常冢也)欲徙¶葬琅邪三穿元常之墓墓中
生熛風(熛火飛貌風/<md:KR2i0001_SBCK_010-20a>¶熱如火飛也)飛砂石以射人人莫能入(水經註/冢中分)
(風飛砂射/人不得近)勾踐曰¶吾前君其不徙乎遂置而去勾踐乃
使使號令¶齊楚秦晉皆輔周室血盟而去秦桓公不如
越¶王之命(按史年表勾踐二十五年是為秦厲共公六/年此書為秦桓公不如越王之命非也由勾)
(踐二十五年上距秦桓公之卒盖一/百有六年矣¶桓公當作厲共公云)勾踐乃選吳越将
<pb:KR2i0001_WYG_006-20b>
士西渡河以¶攻秦軍士苦之㑹秦怖懼逆自引咎越乃
還軍¶軍人悦樂遂作河梁之詩曰渡河梁兮渡河梁¶舉
兵所伐攻秦王孟冬十月多雪霜隆寒道路¶誠難當陣
兵未濟秦師降諸侯怖懼皆恐惶聲<md:KR2i0001_SBCK_010-20b>¶傳海内威逺邦稱
霸穆桓齊楚荘天下安寜夀¶考長悲去歸兮河無梁自
越滅吳中國皆畏之¶
二十六年越王以邾子無道而執以歸立其太¶子何冬
魯哀公以三桓之逼来奔越王欲為伐¶三桓以諸侯大
<pb:KR2i0001_WYG_006-21a>
夫不用命故不果耳¶
二十七年冬勾踐寝疾将卒(通鑑外紀勾踐/三十三年薨)謂太¶子興
夷曰吾自禹之後承元常之徳䝉天靈之¶祐神祇之福
從窮越之地籍楚之前鋒以摧吳¶王之干戈跨江涉淮
從晉齊之地功徳巍巍自<md:KR2i0001_SBCK_010-21a>¶致扵斯其可不誠乎夫霸者
之後難以久立其¶慎之哉遂卒興夷即位一年卒子翁
翁卒子不¶揚不揚卒子無彊無彊卒子玉玉卒子尊尊
卒子¶親自勾踐至于親共歴八主皆稱霸積年二百¶二
<pb:KR2i0001_WYG_006-21b>
十四年親衆皆失而去琅邪徙扵吳矣自黄¶帝至少康
十世自禹受禪至少康即位六世為¶一百四十四年少
康去顓頊即位四百二十四¶年¶
黄帝　昌意　顓頊　鮌　　禹　　啓<md:KR2i0001_SBCK_010-21b>¶　　太康
仲廬　相　　少康　無余¶　無玉去無余六世
無曍　夫康　元常¶　勾踐　興夷　不夀　不揚
無彊¶　魯穆栁有幽公為名　王侯自稱為君¶
尊親失琅邪為楚所滅勾踐至王親歴八主格¶(格當/作稱)霸
<pb:KR2i0001_WYG_006-22a>
二百二十四年從無余越國始封至餘¶善返越國空滅
凡一千九百二十二年(此書載越世次自勾踐五傳至/¶王無彊以世家考之則十世矣)
(無彊王之侯之子所謂王侯自稱為君或者即王之侯/也世家曰王無彊時楚威王興兵大敗越殺無彊盡取)
(越地越以此散徐廣曰周顕王四十六年今自¶勾踐卒/至越亡凡一百五十三年通鑑書之顯王三十五年此)
(云勾踐至于親歴八<md:KR2i0001_SBCK_010-22a>¶主稱霸二百二十四年親衆皆失/去鄉邪徙於吳為楚所滅與史世家¶及紀年皆不合若)
(如世家所載則無彊之死衆散久矣非王親時失衆亡/國也又記年曰王翳三十三年遷于¶吳則越之徙吳已)
(久亦非¶王/親時也)
　
<pb:KR2i0001_WYG_006-22b>
　
　
　¶
　
　
　
　
　吳越春秋卷六
