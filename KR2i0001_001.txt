# -*- mode: mandoku-view; -*-
#+TITLE: 吴越春秋
#+DATE: 2015-09-10 23:32:58.466839
#+PROPERTY: ID KR2i0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB02n0040-001吴越春秋-卷第一.
<pb:KR2i0001_SBCK_001-1a>¶
呉越春秋吳太伯傳第一¶
　　　　　　　　　後　漢　趙　曄　撰¶
呉之前君太伯者(論語作/泰伯)后稷之苗裔也后稷其¶
母台氏之女姜嫄(韓詩章句姜姓嫄字&KR0003;文邰炎帝之後姜/姓封邰國𣈆語曰黄帝以&KR0078;水成炎帝以)¶
(姜水成故黄帝為姬炎帝為姜是姜者炎帝之姓史記嫄作原/台作邰邰國在京兆武功縣所治釐城漢地理志作斄與邰同)爲¶
帝嚳元妃年少未孕出㳺於野見大人跡而觀¶
之中心歡然喜其形像因&KR0130;而踐之身動意若¶
爲人所感後姙娠恐被淫泆之禍遂祭祀以求¶
謂無子履上帝之跡(詩生民篇所謂/&KR0130;帝武是也)天猶令有之姜¶
<pb:KR2i0001_SBCK_001-1b>¶
嫄怪而棄于阨狹之巷牛馬過者折(折疑當/作辟)易而¶
避之(詩云誕置之隘/巷牛羊腓字之)復棄于林中適㑹伐木之人多¶
(詩云誕置之平/林㑹伐平林)復置于澤中冰上衆鳥以羽覆之(詩/云)¶
(誕置之寒氷/鳥覆翼之)后稷遂得不死姜嫄以爲神收而養之¶
長因名棄爲兒時好種樹(𣗳亦/種也)禾黍桑麻五榖¶
相(去/聲)五土之宜靑赤黃黑陵(陸/地)水高下粢稷黍¶
禾蕖麥豆稻各得其理堯遭洪水人民泛濫遂¶
(遂疑當/作逐)高而居堯聘棄使敎民山居隨地造區研¶
(窮/也)營種之術三年餘行人無飢乏之色乃拜棄¶
<pb:KR2i0001_SBCK_001-2a>¶
爲農師封之台號爲后稷姓&KR0078;氏后稷就國爲¶
諸侯卒子不窋立(帝王世紀后稷納姞氏生不窋括地志/曰不窋故城在慶州弘化縣南三里)遭¶
夏氏世衰失官奔戎狄之間其孫公劉(周本紀不/窋卒子鞠)¶
(立鞠卒子/公劉立)公劉慈仁行不履生草運車以避葭葦¶
公劉避夏桀於戎狄變易風俗民化其政公劉¶
卒子慶節立其後八世而得古公亶甫(慶節子皇/僕皇僕子)¶
(差弗差弗子毁隃世本隃作榆毁隃子公非公非子髙圉髙圉子亞/圉世本作亞圉雲都皇甫謐曰雲都亞圉字亞圉子公叔祖𩔖公叔)¶
(祖𩔖子古公亶甫毛詩史記甫皆/作父甫父通自慶節至是為八世)脩公劉后稷之業積德¶
行義爲狄人所慕薫鬻戎姤而伐之(薫鬻孟子作/獯鬻史記作)¶
<pb:KR2i0001_SBCK_001-2b>¶
(薫肓漢匈奴傳/作葷粥音同)古公事之以犬馬牛羊其伐不止事¶
以皮幣金玉重寳而亦伐之不止古公問何所¶
欲曰欲其土地古公曰君子不以養害害所養¶
(孟子曰君子不以其/所以養人者害人)國所以亡也而爲身害吾所不¶
居也古公乃杖䇿去邠踰梁山而處岐周(徐廣曰/新平&KR0238;)¶
(縣東北有豳亭杜預云豳在新平&KR0238;縣東北索隠曰𡺳即邠也又徐廣/曰岐山在扶風羙陽西北其南有周原顔師古曰梁山在夏陽岐山在)¶
(羙陽即今岐州岐/山縣箭括嶺也)曰彼君與我何異邠人父子兄弟¶
相帥&KR0018;老携幼掲釡甑而歸古公居三月成城¶
郭一年成邑二年成都而民五倍其初古公三¶
<pb:KR2i0001_SBCK_001-3a>¶
子長曰太伯次曰仲雍雍一名吳仲(史記作/虞仲)少曰¶
季歷(太姜生少子季/歴即王季也)季歷娶妻太任氏(音泰壬詩大明篇/摯仲氏任毛氏箋)¶
(摯國任姓仲中女也史記作太/任列女傳太任摯任氏之中女)生子昌昌有聖瑞(尚書緯帝/命驗曰季)¶
(秋之月中子赤爵㗸丹書入于酆止于昌/戸其書云云此盖聖瑞丹書文多不載)古公知昌聖欲傳國¶
以及昌曰興王業者其在昌乎因更名曰季歷¶
太伯仲雍望風知指曰歷者適也知古公欲以¶
國及昌古公病二人託名採藥於衡山(南/岳)遂之¶
荆蠻斷髮文身爲夷狄之服示不可用古公卒¶
太伯仲雍歸赴喪畢還荆蠻國民君而事之自¶
<pb:KR2i0001_SBCK_001-3b>¶
號爲勾吳(漢地理志太伯奔荆蠻號曰勾呉顔/師古註夷俗語發聲猶越為干越也)呉人或問何¶
像(像疑當/作據)而爲勾吳太伯曰吾以伯長居國絶嗣¶
者也其當有封者吳仲也故自號勾吳非其方¶
乎荆蠻義之從而歸之者千有餘家共立以爲¶
勾吳數年之間民人殷富遭殷之末世衰中國¶
侯王數用兵恐及於荆蠻故太伯起城周三里¶
二百歩外郭三百餘里在西北隅名曰故吳(太/伯)¶
(所都謂之吳城在梅/里平墟今無錫縣境)人民皆耕田其中古公病將卒令¶
季歷讓國於太伯而三讓不受故云太伯三以¶
<pb:KR2i0001_SBCK_001-4a>¶
天下讓於是季歷蒞政脩先王之業守仁義之¶
道季歷卒子昌立號曰西伯(按孔叢子羊容問子思曰/周自后稷封爲王者之後)¶
(至太王王季文王此爲諸侯奚得為西伯乎子思曰吾聞諸子夏曰/殷帝乙之時王季以九命作伯扵西受圭瓉秬鬯之賜故文王因之)¶
(得專征伐此諸侯爲伯猶/召公分陜謂之召伯也)遵公劉古公之術業於養老¶
天下歸之西伯致太平伯夷自海濱而往西伯¶
卒太子發立(發武/王名)任周召(周公旦/召公奭)而伐殷天下已¶
安乃稱王追謚古公爲大王追封太伯於吳太¶
伯祖卒葬於梅里平墟(即太伯故城之地劉昭云無錫縣東/皇山有太伯冢去墓十里有舊宅其)¶
(井猶存皇覽云太伯墓在呉縣北梅里/聚二說不同此云平墟當以劉說爲正)仲雍立是為呉仲雍¶
<pb:KR2i0001_SBCK_001-4b>¶
仲雍卒子季簡簡子叔達達子周章章子熊熊¶
子遂遂子柯相相子彊鳩夷夷子餘喬疑吾吾¶
子柯廬廬子周繇繇子屈羽羽子夷吾吾子禽¶
處處子專專子頗高高子句畢立(史記世家熊子遂/作熊遂喬作橋廬)¶
(作盧專作轉譙周古/史考作柯轉畢作卑)是時晉獻公滅周北虞虞公以¶
開晉之伐虢氏畢子去齊齊子壽夢立(夢左傳莫/公切史記)¶
(正義/同)而吳益彊稱王凡從太伯至壽夢之世與¶
中國時通朝會而國斯霸焉¶
吳越春秋吳太伯傳第一¶
